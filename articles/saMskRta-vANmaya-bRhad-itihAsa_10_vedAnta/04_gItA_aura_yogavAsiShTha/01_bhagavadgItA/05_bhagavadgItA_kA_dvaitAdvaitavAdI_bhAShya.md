+++
title = "०५ भगवद्गीता का द्वैताद्वैतवादी भाष्य"

+++

## १. केशव काश्मीरी और उनका गीताभाष्य
केशव काश्मीरी भट्ट, जिन्होंने गीता का द्वैताद्वैतवादी भाष्य लिखा है, निम्बार्क सम्प्रदाय के एक उच्च कोटि के विद्वान् तथा संत थे। नाभादास ने भक्तमाल में उनकी प्रशंसा यों की है

काश्मीरि की छाप पाप तापिनि जगमण्डन। दृढ़ हरिभक्ति कुठार आनधर्म विटप विहण्डन।। मथुरा मध्य म्लेच्छ वाद करि बरबट जीते। काजी अजित अनेक देखि परचै भे भीत।। विदित बात संसार सब संत साखिनहिन दुरी।

केशो भट नर मुकुटमणि जिनकी प्रभुता विस्तरी।। इससे स्पष्ट है कि केशव काश्मीरी ने मुसलमान विद्वानों से विवाद किया था और मथुरा तथा काश्मीर में हिन्दुओं को इस्लाम के प्रभाव से बचाया था। उनकी कीर्तिपताका चारों ओर फैली थी। उनकी भक्ति के सामने उनके समकालीन मनीषी नतमस्तक थे।

उन्होंने निम्बार्कमत के अनुसार भगवद्गीता पर एक टीका लिखी है जिसका नाम तत्त्वप्रकाशिका है। अपने गुरु श्री गांगलभट और श्रीनिवासाचार्य को प्रणाम करते हुए वे स्वयं कहते हैं

श्री श्रीनिवासाचार्यगुरु श्रीगांगलाभिधम्।

प्रणम्य क्रियते गीता-व्याख्या तत्त्वप्रकाशिका।। केशव काश्मीरी ने अपने गीताभाष्य को निम्बार्क प्रणीत गीता-व्याख्या की संक्षिप्त विवृति बतलायी है

व्याख्यातमादौ तददभ्रबोधादाचार्यवर्येण हरिप्रियेण। निम्बार्कनाम्नाऽति गम्भीरबोधं श्रीनारदानुग्रहभाजनेन।। तत्पादचित्ताप्रतिबुद्धबुद्धिना भट्टेन श्रीकेशवसंज्ञकेन। तदर्थबोधाय तदाश्रितानां संक्षिप्य चैतद्विवृतं सुबोधम् ।।

वेदान्त-खण्ड

किन्तु सम्प्रति निम्बार्क का गीता-भाष्य अनुपलब्ध है। अतः उसके बारे में कुछ कहा नहीं जा सकता। गीता-मान के बारे में केशव काश्मीरी अपनी विवृति की भूमिका में लिखते

तच्च गीताशास्त्रं पंचचत्वारिंशदधिकसप्तशत श्लोकैर्महाभारते भगवता व्यासेन निबद्धम्। तदुक्तं भीष्मपर्वणि षट्शतानि सविंशानि श्लोकानां प्राह केशवः। अर्जुनः सप्तपंचाशत् सप्तषष्टिं तु संजयः।।

धृतराष्ट्रः श्लोकमेकं गीताया मानमुच्यते। अर्थात् गीता में ६२० श्लोक श्रीकृष्ण ने कहे, ५७ श्लोक अर्जुन ने कहे, ६७ श्लोक संजय ने कहे और एक श्लोक धृतराष्ट्र ने कहा। इस प्रकार गीता में कुल ७४५ श्लोक हैं। परन्तु उन्होंने जिस गीता पर टीका लिखी है उसमें श्लोकों की संख्या ७०० ही है। अतः प्रश्न उठता है कि अन्य ४५ श्लोक कहाँ गये?

इसपर कुछ लोगों का कहना है कि ये ४५ श्लोक प्रक्षिप्त थे और केशव काश्मीरी ने महाभारत के जिन श्लोकों के आधार पर गीता-मान ७४५ श्लोक बताया है वे भी प्रक्षिप्त हैं। अतः इन सभी क्षेपकों को गीता से निकाल दिया गया है। परन्तु अन्य लोग कहते हैं कि ४५ श्लोक प्रक्षिप्त नहीं हैं।

पं. रघुबर मिठूलाल शास्त्री और पं. रामसुखदास ने दिखलाया है कि ३२ अक्षरों का एक श्लोक मानकर प्राचीन ग्रन्थों के परिमाण का निश्चय किया जाता था। इस मत के अनुसार गीता में ७४५ x ३२ = २३८४० अक्षर होने चाहिए। प्रत्येक अध्याय की पुष्पिका के अक्षरों को और श्री भगवान उवाच" आदि को जोडने से तथा जिन श्लोकों में ३२ से अधिक अक्षर हैं, उनके अधिक अंशों को अलग से जोड़ने पर अक्षरों की कुल संख्या २३८४० हो जाती है। इस प्रकार ७०० श्लोकों में उपलब्ध भगवद्गीता का ही वास्तविक परिमाण अक्षरशः ७४५ श्लोक है। अस्तु।

इतना स्पष्ट है कि केशव काश्मीरी के समय से यह प्रचलित था कि गीता का परिमाण ७४५ श्लोक है और संभवतः इस विषय पर केशव काश्मीरी ने उक्त दो विद्वानों के मत के अनुसार ही सोचा होगा।

गीताशास्त्र को केशव काश्मीरी ने 'मोहापहं शास्त्रम्" (मोहनाशक शास्त्र) कहा है। इसने अर्जुन के मोह का नाश किया था। अर्जुन मनुष्यमात्र का प्रतीक है। अतएव गीताशास्त्र मोह-माया का नाशक है। मोह माया का मूल है। इस प्रकार गीताशास्त्र माया का नाश करने वाला है। यह मोक्षप्रद है तथा अविद्या-निवृत्ति करने वाला है।

भगवद्गीता का द्वैताद्वैतवादी भाष्य इसका विस्तार करते हुए केशव काश्मीरी कहते हैं सर्वमुमुक्षुभक्तानुकम्पया ज्ञानकर्मोपासनात्मकत्रिकाण्डविषयक वेदसारभूतगीताशास्त्रोपदेशैस्तत उज्जहार ।।

(तत्त्वप्रकाशकिा, भूमिका) अर्थात् गीता सभी मुमुक्षुओं और भक्तों का उद्धार करती है। इसमें ज्ञान, कर्म और भक्ति के समुच्चयमार्ग का प्रतिपादन है। यह वेदसार है और इस कारण कर्मकाण्ड, उपासनाकाण्ड और ज्ञानकाण्ड नामक तीन काण्ड इसमें हैं।

तस्माद् धर्ममयी गीता सर्वज्ञानप्रयोजिका।

सर्वशास्त्रमयी यस्मात् तस्माद् गीता विशिष्यते।। गीता धर्ममयी है। यह सभी ज्ञान की प्रयोजिका है। अतः यह सर्वशास्त्रमयी है। इसकी इन विशेषताओं ने इसे एक अनुपम और अद्वितीय ग्रन्थ बना दिया है।

## २. नारायण और कृष्ण का अभेद
निम्बार्काचार्य ने ही सर्वप्रथम भागवत-सम्प्रदाय के प्रवर्तक नारायण को कृष्ण से अभिन्न किया था। भगवान् विष्णु ही नारायण हैं। विष्णु ही कृष्ण हैं। इसी मत को अभिव्यक्त करते हुए केशव काश्मीरी कहते हैं

हंसस्वरूपं सनकादिकेभ्यस्तत्त्वोपदेशाय विधाय शुद्धम्। तत्त्वं परं भागवतं च धर्म तत्सम्प्रदायार्थमुपादिशयः।। श्रीवासुदेवो भगवान्स एव भक्ताय पार्थाय तु भारते वै।

मोहापहं शास्त्रमुवाच गीतां सर्वेश्वरं तु शरणं प्रपद्ये ।। -सनक, सनन्दन, सनत्कुमार और सनातन को तत्त्वोपदेश देने के लिए जिन भगवान् ने हंस का रूप धारण किया था वे ही वासुदेव कृष्ण हैं जिन्होंने अर्जुन को मोहनाशक गीताशास्त्र का उपदेश दिया था। यह अभेदवाद वैष्णवमत के इतिहास में एक युगान्तरकारी सिद्धान्त सिद्ध हुआ है। इसने विष्णु-भक्ति को कृष्णभक्ति में रूपान्तरित कर दिया। इसका प्रभाव अद्वैतवेदान्त पर इतना पड़ा कि मधुसूदन सरस्वती जैसे उच्च कोटि के अद्वैतवेदान्ती

को भी मानना पड़ा कि "कृष्णात्परं किमपि तत्त्वमहं न जाने" (मैं कृष्ण से बड़ा या परे कक किसी तत्त्व को नहीं जानता हूँ।

वेदान्त-खण्ड

## ३. तत्त्वप्रकाशिका की विशेषताएं
तत्त्वप्रकाशिका टीका की निम्न विशेषताएं उल्लेखनीय हैं १. केशव काश्मीरी अद्वैतवेदान्ती आचार्यों की भांति ही गीता को छ:-छ: अध्यायों के ३

षट्कों में बांटते हैं। प्रथम से लेकर षष्ठ तक के ६ अध्यायों में कर्मोपशमवैराग्यपूर्वक योग का निरूपण तथा त्वंपदार्थ का विवेचन है (दे. छठे अध्याय के अन्त में केशव काश्मीरी के दो श्लोक)। द्वितीय षट्क में भक्तियोग, ऐश्वर्य आदि शक्तियों से युक्त भजनीय कृष्ण भगवान् तथा भक्तों के प्रकार बताये गये हैं। अन्तिम षट्क में प्रकृति-पुरुष के स्वाभाविक संबन्ध (भेदाभेद), पराभक्ति, भगवत्प्राप्ति-लक्षण निरतिशय

आनन्द आदि का वर्णन है। २. केशव काश्मीरी ने अद्वैतवेदान्ती गीताभाष्यों का कहीं-कहीं खण्डन किया है। उदाहरण

के लिए १३वें अध्याय के द्वितीय श्लोक की व्याख्या में वे लिखते हैं

केच्चित्तु क्षेत्रमं...तमविद्यौपाथित्यागेन शुद्धम् । असंसारिणं मां परमेश्वरमेव जानीहीति भगवतस्तात्पर्य कल्पयन्ति, तदसत् सर्वशास्त्रविरुद्धत्वात् । तथाहि न तावत् क्षेत्रज्ञानां ब्रह्म स्वरूपैक्यं शास्त्रप्रमाणेन वक्तुं शक्यम् नित्यो नित्यानां चेतनश्चेतनानामेकं बहूनां यो विदधाति कामान्...इति भेदैकविषयाणामितिहासपुराणादि

वाक्यानां च निर्विषयत्वापत्त्या बाधप्रसंगात्। अर्थात् कुछ लोग क्षेत्रज्ञ (जीवात्मा) को निरुपाधिक परमेश्वर ही मानते हैं। किन्तु यह मत सर्वशास्त्र-विरुद्ध है, कारण, इससे भेद-श्रुतियों और इतिहास-पुराण में जीव-परमात्मा के भेद के कथन का बाध होगा। इस कारण अद्वैतवाद अर्धनास्तिकवाद है।

३. इसी प्रकार गीता की द्वैतवादी व्याख्याएं भी ठीक नहीं हैं, क्योंकि वे उन अभेद-कथनों के विरुद्ध हैं जो वेद, इतिहास, पुराण आदि शास्त्रों में कहे गये हैं। इसलिए अर्धनास्तिकत्व का दोष केवल भेदवाद पर भी है। दिलीप

अयं दोषः केवलभेदवादिमतेऽपि समानः, तन्मते अभेदवाक्यानां बाधप्रसगात्।

नहि एकविधवाक्यबाधं विना केवलभेदोऽभेदो वा सिद्धयति।। ४. केशव काश्मीरी गीता १५। ७ की व्याख्या में कहते हैं

भगवद्गीता का द्वैताद्वैतवादी भाष्य

जीवभूतः प्राणोपाधियुक्तः स ममैवांशः शक्तिरूपांश नारसीया एव न तु स्वतन्त्रः ।....शक्तेः शक्तिमतः स्वरूप

भेदेऽपि पृथक् स्थित्यभावाद् भेदाभेदस्यैव सम्भवात् ।। अर्थात् जीव ईश्वर की शक्ति है। ईश्वर शक्तिमान् है। शक्ति शक्तिमान् में भेदाभेद निबन्ध है। जीव न तो ईश्वर का प्रतिबिम्ब है और न अविच्छिन्न रूप। प्रतिबिम्बवाद और

अवच्छेदबाद परिकल्पित मत हैं और शास्त्रसम्मत मत नहीं है। ५. गीता १८७३ में आये 'गतसन्देहः' की बड़ी उत्तम व्याख्या केशव काश्मीरी ने की है।

देखिए (१) न त्वेवाहम् (गी-२-१२) इत्यादि से आत्मा के नित्य नानात्व और अविनाशित्व

का निश्चय होता है और यह संशय नष्ट होता है कि आत्मा एक अनित्य

और विनाशी है (द्वितीय अध्याय)। तृतीय अध्याय से षष्ठ अध्याय तक के ज्ञान से साधन-विषयक संशय नष्ट

होता है। (३) सप्तम अध्याय से द्वादश अध्याय तक के निश्चय से भक्ति-प्राप्ति विषयक

संशय नष्ट होता है। (४) त्रयोदश और चतुर्दश अध्यायों के ज्ञान के निश्चय से ब्रह्म के स्वरूप

विषयक संशय का नाश होता है। (५) ईश्वर किन गुणों और शक्तियों से ऐश्वर्यवान् है? इस विषय में उठने वालों

ना संशयों का नाश पंचदश अध्याय के निश्चय से होता है। (६) तत्त्वज्ञान का कौन अधिकारी है? कौन अनधिकारी? क्या हेय है? क्या

उपादेय है? यह सन्देह १६ और १७ अध्यायों के निश्चय से दूर होता है। (७) अन्तिम अध्याय में गीता का सारसंग्रह है। यहाँ शरणागति-शास्त्र की

समाप्ति है। इससे समस्त संशयों के निवारण के साथ ही साथ निर्भयत्व या

अभय प्राप्त होता है। भक्त अपने को कृतकृत्य समझता है। इस प्रकार 'गतसन्देहः' की व्याख्या में केशव काश्मीरी ने गीता के विभिन्न अध्यायों की संगति भी बैठा दी है। प्रत्येक अध्याय किसी-न-किसी संशय का निवारण करता है, प्रथम अध्याय को छोड़कर। ६. गीता में अर्थपंचक का उपदेश दिया गया है। अर्थपंचक हैं-उपास्य, उपासक,

कृपाफल, भक्तिरस और भक्ति के विरोधी तत्त्ववेदान्त-खण्ड

उपास्यरूपं तदुपासकं च कृपाफलं भक्तिरसस्ततः परम् ।

विरोधिनो रूपमर्थे तदाप्तेर्जेया इमेऽर्था अपि पंच साधुभिः।। ७. केशव काश्मीरी ने गीता के अनेक पदों की बड़ी मार्मिक व्याख्या की है। उनके

गीताभाष्य के हिन्दी अनुवादक व्रजवल्लभ शरण ने 'पर्याप्त' 'अपर्याप्त' और 'परतस्तु सः' इन पदों की सुन्दर व्याख्या की है। अन्तिम की व्याख्या में सः पद को उदाहरणभूत लिया जा सकता है। किन्तु ऐसे अनेक पद हैं। ऊपर 'गतसन्देहः' की व्याख्या भी इसी कोटि की है।

केशव काश्मीरी के गीताभाष्य का प्रयोजन गीता की भेदाभेदवादी व्याख्या करना तथा केवल भेदवादी और केवल अभेदवादी व्याख्याओं का खण्डन है। जैसे निम्बार्क ने ब्रह्मसूत्र पर एक भेदाभेदवादी भाष्य लिखा है, उसी प्रकार केशव काश्मीरी ने गीता पर भेदाभेदवादी टीका की है। निश्चय ही उन्होंने भेदाभेदवाद के दार्शनिक विकास में एक नया आयाम जोड़ा है।

तत्त्वप्रकाशिका के अतिरिक्त उन्होंने १२ प्राचीन उपनिषदों पर उपनिषत् प्रकाशिका नामक टीकाएं लिखीं। श्रीनिवासाचार्यकृत ब्रह्मसूत्र टीका पर उन्होंने प्रभा नामक व्याख्या लिखी। विष्णुसहस्रनामभाष्य, क्रमदीपिका और कृष्णविषयक कुछ स्तोत्र उसकी अन्य रचनाएं हैं। क्रमदीपिका पर व्रजेशाचार्य की टीका है। ब्रजेशाचार्य को केशव काश्मीरी ने शाक्तमत से वैष्णवमत में दीक्षित किया था। वे ही काश्मीर के प्रथम वैष्णव दार्शनिक हैं। केशव काश्मीरी को इस कारण दिग्विजयी कहा जाता है। क्रमदीपिका वैष्णव-तंत्र का ग्रन्थ है। __ कहा जाता है कि केशवकाश्मीरी तैलंग ब्राह्मण थे। वे मथुरा में रहते थे। वहीं से काश्मीर गये थे। बाद में वे बंगाल भी गये थे और अंग्रेजों को वैष्णवी दीक्षा दी थी। इस प्रकार केशव काश्मीरी ने वैष्णव मत का विपुल प्रचार किया था। वे निम्बार्क सम्प्रदाय के एक जाज्वल्यमान नक्षत्र हैं। अपने समय में वे भारत के अन्यतम वैष्णव आचार्य थे। द्वैताद्वैतवादी भास्कराचार्य ने भी गीता का एक भाष्य लिखा है जो प्रकाशित है। निम्बार्क के कई अन्य अनुयायियों ने भी गीता की टीकाएं की है। किन्तु इन सबमें प्रायः वही दृष्टि है जिसे केशव काश्मीरी ने अपने गीताभाष्य में अभिव्यक्त किया है। अतएव यहाँ इनके पृथक् विवेचन नहीं दिये गये हैं। सं.

### सन्दर्भ-ग्रन्थ
१. सर्वेश्वर मासिक पत्रिका का गीता-विशेषांक वर्ष २८, अंक ११, १२ और वर्ष ३०

अंक १,२,३ श्रीधाम वृन्दावन, उत्तर प्रदेश, १६८१. २. निम्बार्क स्कूल ऑफ वेदान्त, म.म. उमेश मिश्र, इलाहाबाद यूनिवर्सिटी, स्टडीज़

१६४० में उनका लेख। ३. भारतीय दर्शन का इतिहास, सुरेन्द्र नाथ दासगुप्त, भाग ४, कैम्ब्रिज, इग्लैण्ड,

१६४०.

षष्ठ अध्याय
