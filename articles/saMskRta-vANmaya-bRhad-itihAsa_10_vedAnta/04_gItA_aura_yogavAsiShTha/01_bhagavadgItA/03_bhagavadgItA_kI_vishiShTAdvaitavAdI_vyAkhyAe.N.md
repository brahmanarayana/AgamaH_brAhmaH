+++
title = "०३ भगवद्गीता की विशिष्टाद्वैतवादी व्याख्याएँ"

+++

## १. यामुनाचार्य का गीतार्थसंग्रह
रामानुज ने विशिष्टाद्वैत का जो भव्य प्रासाद खड़ा किया उसकी आधार-शिला रखने का श्रेय यामुन मुनि को है। इन्हीं की प्रेरणा से रामानुज ने वैष्णवमत में दीक्षित और संन्यस्त होकर शेष जीवन भगवद्भक्ति तथा अपने सिद्धान्तों के प्रचार-प्रसार में लगाया। यामुनाचार्य के ग्रन्थों में प्रमुख है गीतार्थसंग्रह। इसमें मात्र बत्तीस श्लोक हैं जो भगवद्गीता की संक्षिप्त टीका या तात्पर्य है। गीता के प्रत्येक अध्याय के प्रतिपाद्य को एक-एक श्लोक के माध्यम से यहाँ प्रस्तुत करने का अद्भुत उद्योग किया गया है। प्रारम्भ में चार श्लोकों से विषयोपस्थापन और अन्त में दश श्लोकों से गीतार्थ का उपसंहार करने का यत्न किया गया है। यह अपने तरह का अनोखा गीता-भाष्य है। इसके महत्त्व का आकलन इस तथ्य से किया जा सकता है कि वेदान्तदेशिक ने इस पर गीतार्थसंग्रहरक्षा नाम की टीका लिखी

यामुन के गीतार्थसंग्रह के पहले ही श्लोक में गीता और उसके प्रतिपाद्य का स्वरूप स्पष्ट कर दिया गया है। उन्होंने यह स्पष्ट घोषणा की कि गीता का परम तत्त्व शङ्कर का अद्वय, अनिर्वचनीय, निरुपाधिक परब्रह्म नहीं है, वरन् वह परम तत्त्व भगवान् नारायण हैं। इसी श्लोक में यह भी कहा गया है कि गीता भक्तियोग का शास्त्र है। नारायण और श्रीकृष्ण अभिन्न हैं। उनकी प्राप्ति कर्मयोग या ज्ञानयोग से नहीं, वरन् एकमात्र भक्ति द्वारा हो सकती है। देशिक ने अपनी रक्षा में "एतदुक्तं भक्त्येकगोचरः भक्तेरेवंगोचरः नान्यस्येत्यर्थः। एतेन कर्मसमुच्चयवाक्यार्थज्ञानादिपक्षाः प्रतिक्षिप्ताः" कहकर यामुन के अभिप्रेत अर्थ को अधिक सुस्पष्ट कर दिया है। इसी प्रकार परब्रह्म के रूप में अभिप्रेत नारायण (पुरुषोत्तम श्रीकृष्ण) रूप अर्थ को स्पष्ट करते हुये देशिक ने "अज्ञानसंशयविपर्ययप्रतिक्षेपेण परमप्राप्यत्वप्राप कत्व-सर्वकारणत्व सर्वरक्षकत्व सर्वसंहर्तृत्व- सर्वाधिकत्व सर्वाधारत्व-सर्वनियन्तृत्व-सर्वशेषित्व, सर्ववेदवेद्यत्व-सर्वहेयरहितत्व- सर्वपाप- मोचकत्व-सर्वसमाश्रयणीयत्वादिभिः स्वभावैः समस्तवस्त्वन्तरविलक्षणतया पुरुषोत्तमत्वेन प्रतिपादित इत्यर्थः" आदि में प्रयुक्त विविध विशेषणों के द्वारा भगवान् नारायण को पुरुषोत्तम के रूप में प्रतिष्ठापित किया है।

पुनश्च, यामुन मुनि ने एक-एक श्लोक के द्वारा गीता के प्रत्येक अध्याय के तात्पर्य

४६६

वेदान्त-खण्ड को प्रस्तुत करते हुए स्पष्ट किया है कि कर्मयोग से ज्ञानयोग और ज्ञानयोग से भक्तियोग सिद्ध होते हैं। फलतः कर्मज्ञानानुगृहीत भक्ति से ईश्वर के प्रति सर्वसमर्पण-भाव स्फुट और दृढ़ होता है। वेदान्तदेशिक ने गीतार्थसंग्रहरक्षा में कर्मयोग, ज्ञानयोग और भक्तियोग शब्दों में प्रयुक्त योग का अर्थ उपाय किया है। इसके अनुसार गीता में कर्म, ज्ञान और भक्ति ये तीन क्रमशः प्रबल से प्रबलतर और प्रबलतम उपाय हैं, जिनसे पुरुषोत्तम भगवान् श्रीकृष्ण की प्राप्ति सहज होती है। यामुनाचार्य के अनुसार कर्मयोग है "तपस्तीर्थदानयज्ञादिसेवनम्" ज्ञानयोग है 'जितस्वान्तैः परिशुद्धात्मनि स्थितिः' और भक्तियोग है "परैकान्तप्रीत्या ध्यानादिषु स्थितिः" अर्थात् तपस्या, तीर्थ, दान, यज्ञ आदि का फलोदय पर्यन्त फल-लाभ के प्रति भोग-बुद्धि के त्यागपूर्वक परिग्रह ही कर्मयोग है। निरन्तर चिन्तनरूप से शुद्ध अन्तःकरण वाले साधक की परिशुद्ध परमात्मा में चिन्तनरूप स्थिति ज्ञानयोग है और परब्रह्म या नारायण में ऐकान्तिक प्रीति के द्वारा उन भगवान् के चरणयुगल में सर्वस्व समर्पणभाव से ध्यान, अर्चन, प्रणामादि को भक्तियोग कहते हैं। इन तीनों योगों के बीच परस्पर बाध्य बाधकभाव का अभाव है। कर्मयोग ज्ञानयोग का सहकारी है। कर्मयोग में भी ज्ञान और भक्ति का अनुवर्तन होता है, कर्म और ज्ञान भक्ति के सहकारी हैं। इसलिये इन तीनों में परस्पर विरोध नहीं है। किन्तु यामुन मुनि ने पुनः छब्बीसवें श्लोक में तीनों साधनों में से पराभक्ति के द्वारा ही पुरुषोत्तम के चरणयुगल में कर्म प्राप्त होने का निष्कर्ष निकाला है। बाद में भक्ति की शरणागति-अवस्था के लिये प्रपत्ति और न्यास जैसे शब्दों का प्रयोग विशिष्टाद्वैत के आचार्यों ने किया है जिसके बीज भी यामुन के गीतार्थसंग्रह में वर्तमान हैं।

## २. रामानुज का गीताभाष्य
गीताभाष्य में आचार्य रामानुज ने अपने, भक्ति एवं प्रपत्ति के सिद्धान्त का बड़ी सफलता से निरूपण किया है। गीता की पृष्ठभूमि भक्तिसिद्धान्त का प्रतिपादन करने में

अधिक उपादेय सिद्ध हुई है। भक्ति के अतिरिक्त गीता में प्रतिपादित कर्म और ज्ञान का निरूपण भी यथावत् प्राप्त होता है। जगत्, जीव, ईश्वर (ब्रह्म), अविद्या, अवतारवाद तथा प्रपत्ति-सिद्धान्त के वर्णन के साथ ही साथ यथावसर उन्होंने अद्वैतवाद सहित विभिन्न दर्शनों

की एतद्विषयक मान्यताओं का खण्डन किया है।

अर्जुन के लिये भगवान् श्रीकृष्ण ने कर्मयोग, ज्ञानयोग और भक्तियोग की त्रिवेणी प्रवाहित की और इनमें से किसी भी एक के अनुष्ठान द्वारा दुःखनिवृत्ति एवं मोक्ष-प्राप्ति को सुलभ बताया। चुनाव अर्जुन को करना था। कर्म, ज्ञान और भक्ति में से अर्जुन का चुनाव क्या था? इसका उत्तर गीता १८७३ में प्राप्त होता है 'करिष्ये वचनं तव"। अर्थात् पुरुषोत्तम भगवान् श्रीकृष्ण के प्रति शरणागतभाव से भक्ति ही अर्जुन का चुनाव था जिससे अर्जुन का सारा सन्देह समाप्त हो गया।

भगवद्गीता की विशिष्टिावेतबादी व्याख्याएं

४७ गीताभाष्य में भक्तियोग की सर्वसाधनोत्तमता के प्रति आचार्य की एकतानता कहीं शिथिल नहीं हुई है। उनके अनुसार यद्यपि कर्म, ज्ञान और भक्ति में से कोई भी मार्ग नित्य, निरतिशयसुखरूप ईश्वरप्राप्ति के लिये उपयुक्त है, तथापि प्रपत्ति एवं शरणागति द्वारा भक्तिमार्ग से ईश्वरसान्निध्य सर्वाधिक सरलता से प्राप्त होता है। भक्ति ही गीता का मुख्य प्रतिपाद्य है, कर्म और ज्ञान भक्ति के सहकारी कारण हैं।

रामानुज भक्ति के सिद्धान्त को उपनिषत्समर्थित मानते हैं। उन्होंने यह स्पष्ट किया है कि वेदान्तोदित भक्तियोग को प्रतिष्ठित करने के लिये ही गीता की रचना हुई है। गीताभाष्य के उपोद्घात में आचार्य ने स्पष्टतः कर्मयोग और ज्ञानयोग से अनुगृहीत भक्तियोग को गीता का मुख्य प्रतिपाद्य कहा है, "परमपुरुषार्थलक्षणमोक्षसाधनतया वेदान्तोदित स्वविषयं ज्ञानकर्मानुगृहीतं भक्तियोगमवतारयामास"। आचार्य ने प्रत्यक्षता की कोटि को प्राप्त होने वाली ध्रुवानुस्मृति को भक्ति कहा है। उन्होंने गीताभाष्य ६३४ में भक्ति के स्वरूप को स्पष्ट करते हुये कहा है- अनालोचितविशेषाशेषलोकशरण्ये सर्वस्वामिनि तैलधारावदविच्छेदेन निविष्टमना भव।" अर्थात् परमात्मा में ध्यान की एकतानता ही भक्ति है। वे स्मृति को भी यथार्थज्ञान की कोटि में रखते हैं। पूर्वानुभूत विषय के अनुभवजन्य संस्कार से उत्पन्न होने वाले ज्ञान को स्मृति कहा है जो ज्ञानत्वेन स्वप्रकाश और यथार्थज्ञान है। वे ध्यान की स्मृतिसन्तानरूपता स्वीकार करते हैं, इसलिये ध्येय के समीप पहुंचने का माध्यम उनके मतानुसार स्मृतिरूप ही है। उन्होंने तैलधारा के समान अविच्छिन्न स्मृति-प्रवाह को ध्यान कहा है। यही अविच्छिन्न स्मृति-सन्तान "ध्यान' है। "ध्यान" और ध्रुवानुस्मृति समानार्थक हैं। इसलिये ध्रुवानुस्मृति-रूपध्यान भी भक्तिरूप है। इसीलिये ध्यान प्राप्य भी है और प्रापक भी है। भक्ति होने के लिये ध्यान में "प्रेममयता" का होना आवश्यक है। फलतः स्मृतिसन्तान-रूप वह ध्यान भक्ति कहा जाता है जो स्वयं प्रेममय हो। "स्नेहपूर्वमनुध्यान भक्तिरित्यभिधीयते" को उद्धृत करते हुये रामानुज ने सातवें अध्याय की अवतरणिका में "स्मृतिसन्तानमेवोपासनशब्दवाच्यमिति निश्चीयते। तदेव हि भक्तिरित्युच्यते" अर्थात् स्मृतिसन्तानरूप ध्यान ही उपासना है और वही भक्ति भी है-ऐसा कहकर ध्यान, उपासना और भक्ति की स्थितियों में परिष्कारपूर्वक समानरूपता स्वीकार की है। "उपासनं तु भक्तिरूपापन्नमेव परमप्राप्त्युपायभूतमिति वेदान्तवाक्यसिद्धम्" कहकर उपासनारूप भक्ति को परम प्राप्ति का उपाय स्वीकार किया है और स्मृतिसन्तानरूप साक्षात्कारतापन्न ध्यान को उपासना शब्द से वाच्य कहा है। तद्यथा-'स्मृतिसन्तानरूपं दर्शनसमाकार ध्यानोपासनशब्दवाच्यमित्यवगम्यते।" इस प्रकार ध्यान, उपासना और भक्ति के उपास्य, ध्येय अथवा भक्ति के विषय के रूप में एकमात्र पुरुषोत्तम श्रीकृष्ण के स्वरूपयाथात्म्य को स्वीकार किया है- "उपास्यभूतपरमपुरुष-स्वरूपयाथात्म्यम्" इस गीताभाष्य से उक्त बात सिद्ध होती है। सांसारिक विषयों की ध्येयरूपता का निषेध करते हुये भाष्यकार ने श्रीभाष्य में अधिक स्पष्टता से अपनी बात प्रस्तुत की हैBEC

वेदान्त-खण्ड

आब्रह्मस्तम्बपर्यन्ताः जगदन्तर्व्यवस्थिताः। प्राणिनः कर्मजनितसंसारवशवर्तिनः ।। यतस्ततो न ते ध्याने ध्यानिनामुपकारकाः।।

अविद्यान्तर्गताः सर्वे ते हि संसारगोचराः।। सेवा की भक्तिरूपता के प्रसङ्ग में आचार्य ने सत्यसङ्कल्प, परमकारुणिक भगवान् श्रीकृष्ण की सेवा को भक्ति कहा है। गीताप्रतिपादित भक्तियोग द्वारा अपनी सेवा का विधान करने में गीतावचन (गीता १४।२६) के प्रामाण्य के आधार पर साधक में ब्रह्मभाव

की योग्यता आती है।

रामानुज के द्वारा प्रवर्तित भक्ति उपाय और उपेय दोनों है। उपाय या साधनभूता भक्ति के अन्तर्गत पांचरात्र आगमों में निरुक्त अभिगमन, उपादान, इज्या, स्वाध्याय और योग नामक पाँच भेद परिगणित हैं। किन्तु उपेयस्वरूपा पराभक्ति साधक के दिन-प्रतिदिन के अभ्यास से होती है, इसके द्वारा साधक परम पुरुष के साक्षात्कार के अनन्तर साक्षात्कारानुभवाभिनिवेश को प्राप्त कर लेता है। इस अवस्था में ईश्वर के प्रति वह प्रेमपूर्णता को प्राप्त करता है और प्रियतम के प्रीतिरूपानुभव के अतिरिक्त अन्य वस्तुओं के प्रति उसमें किसी प्रकार का लगाव नहीं रहता है। वह सम्पूर्ण वस्तुजात को तृणवत् मूल्यहीन समझता हुआ ईश्वरभक्ति करता है।

रामानुज ने भक्ति के लिये साधनसप्तक को आवश्यक और वांछनीय बताया है। भक्ति के सात साधन हैं-विवेक, विमोक, अभ्यास, क्रिया, कल्याण, अनवसाद और अनुद्धर्ष । साधक आश्रम-विहित कर्मों के अनुष्ठानपूर्वक इन सात साधनों से युक्त होकर भक्ति को प्राप्त कर लेता है। इन सात आवश्यक गुणों के अन्तर्गत भोजन की शुद्धता से लेकर अन्तःकरण की पवित्रता तक समाविष्ट हैं।

भक्त चार प्रकार के बताये गये हैं १. आर्त्त। इस कोटि के भक्त अपनी खोई हुई प्रतिष्ठा पुनः प्राप्त करना चाहते हैं। २. अर्थार्थी । इस कोटि के साधक अप्राप्त ऐश्वर्य को प्राप्त करने की इच्छा रखते हैं। ३. जिज्ञासु । प्रकृतिवियुक्त आत्मस्वरूप को प्राप्त करने के इच्छुक भक्त जिज्ञासु कहलाते हैं। ४. ज्ञानी। अपने को सर्वथा भगवान् के अधीन मानकर भगवान् को ही परमप्राप्य स्वीकार

करने वाला भक्त ज्ञानी है।

ईश्वर के प्रति समर्पण-भाव की उत्तरोत्तर वृद्धि होने के कारण इन चारों कोटियों में से ज्ञानी भक्तों को ही उत्तम भक्त कहा गया है। प्रथम तीन प्रकार के भक्त अपनी अभीष्ट सिद्धि के लिये ईश्वर को साधन मानते हुये इष्टलाभ पर्यन्त ही ईश्वर की भक्ति करते हैं,

YEE

भगवद्गीता की विशिष्टिाद्वैतवादी व्याख्याएं किन्तु ज्ञानी भक्त के लिये तो सदैव भगवान् ही प्राप्य है, इसलिये अन्य किसी वस्तु का अनुध्यान करने की उनमें सम्भावना ही नहीं रहती। इसीलिये भगवान को ज्ञानी भक्त ही सर्वाधिक प्रिय हैं। आचार्य ने भक्ति को केवल ईश्वर-प्राप्ति का साधन नहीं बताया, अपितु लौकिक और स्थूल उपभोग्य विषयों की प्राप्ति के लिये भी भक्ति की उपयोगिता प्रदर्शित की।

अथ च रामानुज ने भक्ति के लिये "प्रपत्ति" को आवश्यक कहा। वे प्रपत्ति शब्द का प्रयोग शरणागति के अर्थ में करते हैं। यामुन ने गीतार्थसंग्रह के स्वयाथात्म्यं प्रकृत्यास्य तिरोधिः शरणागतिः (श्लोक ११) में-शरणागति का स्वरूप स्पष्ट किया है जिसके अनुसार अपने याथात्स्यस्वरूप परमात्मा में स्वाभाविक रूप से जीव का तिरोभाव शरणागति है। अर्थात् जब जीव अपने अहंभाव को छोड़कर स्वाभाविक रूप से प्रियतम परमात्मा में अपने को तिरोहित कर देता है तो वही शरणागति है। वस्तुतः प्रपन्न कभी मुक्ति-प्राप्ति की चिन्ता ही नहीं करता, किसी विशेष प्रकार की मुक्ति प्राप्त होने पर भी उसकी उसमें रुचि नहीं होती, क्योंकि मुक्ति की कामना अथवा किसी प्रकार की विशिष्ट स्थिति को पसन्द करना अहंकार है जिससे प्रपत्ति या शरणागति में बाधा पड़ती है। इसलिये प्रपत्तिमार्ग अहंकार के सूक्ष्मातिसूक्ष्म संस्कारों के विगलन का पक्षपाती है। अहंकार के पूर्ण विलयन अर्थात् परित्याग द्वारा ही प्रपत्ति का मार्ग प्रशस्त होता है।

भक्तियोग की सिद्धि के लिये प्रपत्ति साधन और प्रारम्भिक सोपान है। बिना प्रपत्ति के की गयी भक्ति में अहंभाव बना रहेगा जिससे जीव की मुक्ति में बाधा पड़ती है। गीता भाष्य में प्रपत्ति को भक्तियोग के आरम्भ के लिये आवश्यक कहा गया है-"भक्तियोगारम्भसिद्धये मामेकं परमकारुणिकमनालोचितविशेषाशेषलोक-शरण्यमाश्रित-वात्सल्यजलधिं शरणं प्रपद्यस्व ।"

आचार्य ने ''सर्वधर्मान् परित्यज्य" (गीता १८६६) आदि श्लोक की व्याख्या करते हुये कहा है कि परमनिःश्रेयस के साधनभूत कर्म, ज्ञान और भक्ति आदि के फल, उनके कर्मत्व, कर्तृत्वादि का परित्याग करते हुये एकमात्र ईश्वर को ही एकमात्र कर्ता मानने रूप त्याग या प्रपत्ति द्वारा भक्ति की पराभूमि प्राप्त होती है। इस भगवत्प्रपत्ति के बिना संसार से मुक्ति सम्भव नहीं है। वेदार्थसंग्रह में इस बात को स्पष्ट करते हुये 'एतेषां संसारमोचन भगवत्प्रपत्तिमन्तरेण नोपपद्यते" कहकर प्रपत्ति को भक्ति एवं मुक्ति के लिये आवश्यक कहा गया है। ईश्वर के प्रति आत्मसमर्पण, प्रपत्ति, शरणागति, न्यास यद्वा त्याग-ये सभी शब्द इस सन्दर्भ में एकार्थक हैं।

कुछ विद्वान् रामानुज के गीतादर्शन में प्रपत्तिमार्ग स्वीकार करने में हिचकते हैं। वे यहाँ तक कह डालते हैं कि गीताभाष्य में रामानुज ने कहीं भी प्रपत्ति का निरूपण और प्रपत्ति शब्द का प्रयोग ही नहीं किया है। किन्तु विचार करने पर यह मत सुसंगत नहीं कहा जा सकता। प्रपत्ति-सिद्धान्त के बीज गीता में प्राप्त होते हैं। गीता में भगवान् श्रीकृष्ण ने "ये यथा मां प्रपद्यन्ते तांस्तथैव भजाम्यहम्।" (४११) तथा “मामेव ये प्रपद्यन्ते मायामेतां

वेदान्त-खण्ड तरन्ति ते।" (७।१४) में प्रपत्ति रूप शरणागति की बात अभिलक्षित की है। आचार्य रामानुज ने इन्हीं उपलक्षणों और उपनिषदों में बिखरे हुये प्रपत्ति की उपयोगिता को प्रकाशित करने के लिये शरणागति के लिये प्रपत्ति शब्द का पारिभाषिक प्रयोग स्वीकृत किया। जहाँ तक गीताभाष्य के अन्तर्गत प्रपत्ति का सिद्धान्त के रूप में एवं शब्दतः प्रयोग करने का प्रश्न है, उस सन्दर्भ में यह निःसन्देह कहा जा सकता है कि आचार्य रामानुज ने गीताभाष्य में अनेक स्थानों पर शरणागति एवं प्रपत्ति सिद्धान्त का वर्णन किया है। प्रपत्ति शब्द का भी प्रयोग रामानुज ने गीताभाष्य के अष्टम अध्याय के प्रथम दो श्लोकों के संयुक्त भाष्य में किया है

"अत्युत्कृष्टहेतुकभगवत्प्रपत्त्या च तन्निवर्तनम्" इस वाक्यांश में प्रपत्या के प्रयोग के बाद उस विषय में किसी प्रकार का संदेह नहीं बचता। तो भी इसको पुष्ट करने के लिये दो अन्य स्थल भी गीताभाष्य में नीचे दिये जाते

(१) "मामेव सत्यसंकल्पं परमकारुणिकमनालोचितविशेषाशेष लोकशरण्यं ये शरणं प्रपद्यन्ते त एतां मदीयां गुणमयीं मायां तरन्ति, मायामुत्सृत्य मामेवोपासते इत्यर्थः"।

(गीताभाष्य-७।१४)

(२) "भक्तियोगारम्भसिद्धये मामेकं परमकारुणिकमनालोचित विशेषाशेषलोकशरण्यमाश्रितवात्सल्यजलधिं शरणं प्रपद्यस्व"।

(गीताभाष्य १८६६) पुनश्च, कुछ शास्त्रकारों ने गीता-दर्शन में कर्मयोग, ज्ञानयोग एवं भक्तियोग का पृथक् अस्तित्व स्वीकार किया है। किन्तु आचार्य के अनुसार गीता का मुख्य प्रतिपाद्य भक्ति ही है, कर्म और ज्ञान तो भक्ति के सहकारी कारण हैं।

आचार्य रामानुज के अनुसार कर्मयोग सुखसाध्य और प्रमादरहित है, इसलिये विषय-व्याकुल बुद्धि वाले लौकिक पुरुषों के अनुष्ठान के लिये कर्मयोगमार्ग ही सुशक्य है। किन्तु कर्मयोग से मौलिक रूप से ईश्वरप्राप्तिरूप मुक्ति नहीं प्राप्त होती। इसलिए कर्मयोग स्वतः नहीं, वरन् ज्ञान के साथ भक्ति के अंग के रूप में मुक्ति का साधन बनता है। आत्मवस्तु के याथात्म्य का साक्षात्कार एक प्रकार का ज्ञान है और यह ज्ञान तभी उत्पन्न होता है, जब सत्त्वगुण अभिवृद्ध हो। रजस् एवं तमस् गुणों की अभिवृद्धि पुण्य एवं पापरूप

५०१

भगवद्गीता की विशिष्टिाद्वैतवादी व्याख्याएं पूर्व सांसारिक कर्मों से होती है। निष्काम कर्मों के द्वारा इन कर्मसंस्कारों का नाश होता है, जिसके फलस्वरूप शनैः शनैः रजस् और तमस् घटने लगते हैं और सत्त्वगुण बढ़ने लगता है। सत्त्वगुण की अभिवृद्धि से चित्त एवं अन्तःकरण निर्मल, निष्कलुष होता है। चित्तशुद्धि के बिना ज्ञान नहीं होता और निष्काम कर्म के बिना चित्तशुद्धि नहीं होती। फलतः चित्तशुद्धि के द्वारा ही कर्मों का ज्ञानयोग में उपयोग है।

आचार्य ने गीता के अनेक श्लोकों के भाष्यों में कर्मयोग को निःश्रेयस के प्रति निरपेक्ष कारण कहा है। अन्यत्र वे कर्मयोग की स्वतंत्र निःश्रेयस-कारणता का विरोध करके कर्म को ज्ञान का अङ्ग बताते हैं। यह कैसा अन्तर्विरोध है? किन्तु विचार करने पर यह अन्तर्विरोध है नहीं, क्योंकि गीताभाष्य के उपोद्घात में ही आचार्य ने ज्ञानकर्मानुगृहीत भक्तियोग को निःश्रेयस का कारण घोषित किया है। अनेक स्थानों पर कर्म को ज्ञान का साधन माना गया है। इसी प्रकार कर्मयोग को भक्तियोग के लिये भी उपयोगी बताया गया है। इन सभी अंशों में वस्तुतः एकवाक्यता एवं एकविषयता का अनुसन्धान किया जाना चाहिये। कर्म, ज्ञान और भक्ति साधना की उत्तरोत्तर सीढ़ियां हैं। ईश्वर-प्राप्ति के लिये कर्मयोग प्रारम्भिक कारण है, ज्ञान बीच की अवस्था है और भक्ति चरम अवस्था है। सीधे भक्ति या ज्ञान की अवस्था प्राप्त नहीं होती। कर्म ज्ञान का अनुग्राहक है और कर्म तथा ज्ञान दोनों ही भक्ति के अनुग्राहक हैं। कर्मयोग की निःश्रेयस के प्रति स्वतन्त्र कारणता का अभिप्राय यह है कि कर्मयोग की साधना का साधक निःश्रेयस की यात्रा पर निकल पड़ता है, तो वह बीच में ठहरता नहीं, वह साधना-मार्ग से च्युत न हुआ तो ज्ञान और भक्ति के माध्यम से वह मुक्ति लक्ष्य तक पहुंचता ही है। मध्यमार्ग में विश्राम कहाँ? साथ ही कर्मयोग के साधक को ज्ञान की उपलब्धि एवं तदनन्तर भक्ति की प्राप्ति स्वाभाविक रूप से होती ही है। अतः यहाँ किसी प्रकार का अन्तर्विरोध नहीं है।

जय रामानुजाचार्य के अनुसार कर्मयोग का अनुष्ठान केवल इसलिये ही अपेक्षित नहीं है कि यह शीघ्रफलप्रद है एवं सुकर साधन है, अपि तु इसलिये भी कि ज्ञाननिष्ठावाले साधकों के लिये भी अपनी शरीर-यात्रा के निर्वाह के लिये कर्म करना आवश्यक है। यह शरीर-यात्रा न्यायपूर्वक उपार्जित धन से महायज्ञादि का अनुष्ठान और तदवशिष्ट द्रव्य के उपभोग के द्वारा ही सुसङ्गत होती है। किन्तु आसक्तिपूर्वक किया गया धनार्जन-रूप कर्म मोक्ष के लिये नहीं, बन्धन के लिये है। निष्काम कर्म में सर्वविध कर्मों के फल-त्याग और फलाकांक्षा-त्याग की महती आवश्यकता है। अतः कर्मयोग के साधक को आत्मकर्तृत्व की भावना से रहित होकर कर्म करना चाहिये। अपि च, संसार के समस्त प्राणियों के संरक्षार्थ भी विधि-विहित निष्काम कर्म के पालन की आवश्यकता हैं। भगवान् श्रीकृष्ण ने स्वयं भी मात्र लोकोपदेश के लिये कर्म का मार्ग चुना। यही नहीं, ज्ञानियों में अग्रणी जनक आदि मनीषियों ने भी तत्-तत् देश-काल में कर्मयोग का ही अनुष्ठान किया।

५०२

वेदान्त-खण्ड कर्मयोग शास्त्रसम्मत कर्म का अनुष्ठानरूप होने से जहाँ एक ओर सर्वसाधारण के लिये जीवन-व्यापार की मौलिक आवश्यकता है, वहीं उस मुमुक्षु के लिए जिसकी चित्तभूमि भक्तिरूप उच्चतम ज्ञान की प्राप्ति में समर्थ नहीं है, वह ज्ञान-प्राप्ति का सोपान है। कर्म साक्षात् नहीं, अपि तु ज्ञान द्वारा भक्ति को प्राप्त कराता है। कर्म की भक्ति के प्रति साधनता का प्रतिपादन करने के अनेक प्रमाण पुराणादि में भी मिलते हैं। रामानुजाचार्य ने ईशावास्योपनिषद् में वर्णित कर्मसिद्धान्त के प्रसङ्ग में, "विद्यां चाविद्यां च" इस श्रुति में आये अविद्या शब्द से वर्णाश्रमानुकूल शास्त्रसम्मत कों को स्वीकार किया है। किन्तु वे केवल शुष्क ज्ञान को भी ईश्वरप्राप्ति का स्वतंत्र साधन नहीं मानते। केवल श्रुतियों के वाक्य-ज्ञान से दुःखनिवृत्ति यद्वा ईश्वरप्राप्ति किसी भी व्यक्ति में उत्पन्न नहीं होती, इसलिये ईश्वरार्पण भक्ति में पर्यवसित कर्मशोधित ज्ञान ही मोक्ष का साधन है। अस्तु, भक्ति को ही गीता का मुख्य प्रतिपाद्य कहा जा सकता है।

उपर्युक्त विवेचन का विषयभूत भक्तिसिद्धान्त रामानुज के समय में ही और उसके उत्तरवर्ती काल में समाज में संपूजित होकर एक आन्दोलन के रूप में लोकव्यवहत हुआ। भक्तियोग के सिद्धान्त का प्रतिपादन जहाँ एक ओर आभिजात्य एवं बौद्धिक वर्ग की ज्ञान-पिपासा शान्त करने में सफल हुआ है, वहीं दूसरी ओर वह जनसामान्य की धार्मिक भावनाओं और मान्यताओं को भी पूरा करता है। आचार्य ने शरणागति या प्रपत्ति के सिद्धान्त का प्रतिपादन करके समाज के उपेक्षित एवं हीनवर्ग के अहम् की तुष्टि की और

समाज में समरसता स्थापित करने का प्रयास किया।

## ३. वेदान्तदेशिक की तात्पर्यचन्द्रिका
१४वीं शती में वेदान्तदेशिक ने रामानुज के गीताभाष्य पर तात्पर्यचन्द्रिका नामक टीका लिखी। उन्होंने यामुनाचार्य के गीतार्थ-संग्रह को गीता-सूत्र तथा रामानुजाचार्य के गीताभाष्य को उसका भाष्य दिखाया है और दोनों की संगति बैठाते हुए अपनी तात्पर्यचन्द्रिका को रामानुज के गीताभाष्य का वार्तिक बना दिया है। १३वें अध्याय के श्लोक ३ की तात्पर्यचन्द्रिका में उन्होंने सूचना दी है कि यादवप्रकाश मानते थे कि गीता की समाप्ति पन्द्रहवें अध्याय से हो गयी थी और अन्त के ३ अध्याय खिल अध्याय या परिशिष्ट हैं। इससे ज्ञात होता है कि यादवप्रकाश ने भी गीता पर एक टीका लिखी थी। वेदान्तदेशिक ने यादवप्रकाश के इस मत का खंडन किया है और प्रदर्शित किया है कि इन तीन अध्यायों में शास्त्रोक्त कर्तव्यादि का विवेचन है और यह त्रिक पूर्ववर्णित गीतार्थ का निगमन करता है। १३वें अध्याय के श्लोक ३ की तात्पर्यचन्द्रिका में वेदान्तदेशिक ने गीता के प्रत्येक अध्याय के वर्ण्यविषय का संक्षेप में वर्णन भी किया है।

इन्होंने तात्पर्यचन्द्रिका में स्थान-स्थान पर अद्वैतवाद, भेदवाद, भेदाभेदवाद और

५०३

भगवद्गीता की विशिष्टिाद्वैतवादी व्याख्याएं समुच्चयवाद का खण्डन संक्षेप में किया है। अद्वैतवाद के खण्डन के लिए उन्होंने अपनी शतदूषणी को भी विशेषरूप से उद्धृत किया है। वे गीता का तात्पर्य कर्मज्ञान से साध्य भक्तियोग मानते हैं। इसे वे सभी प्रकार के समुच्चयवाद से भिन्न करते हैं। अतः एकमात्र भक्तियोग ही गीता का तात्पर्य उनके मत से सिद्ध होता है। सेवा, उपास्ति, उपासना, ये सब भक्ति के पर्याय हैं।

वेदान्तदेशिक ने गीता (१८६६) के भाष्य में गीता का सारांश दिया है। यह श्लोक श्रीवैष्णव-सम्प्रदाय का चरम श्लोक मंत्र है। इसमें शरणागति तथा नारायण की ऐकान्तिक भक्ति को प्रदर्शित किया गया है। इस श्लोक के भाष्य के अन्त में देशिक ने गीता के अनेक भाष्यकारों के मतों का विरोध किया है तथा अपनी परम्परा का निष्कर्ष दिया है-पिशाच-रन्तिदेव, गुप्तशंकर, यादवप्रकाश-भास्कर नारायणार्यज्ञस्वामि-प्रभृतिभिः स्वं स्वं मतमास्तिकैः परश्शतैर्भाष्यकृभिः अस्मत्सिद्धान्ततीर्थकरैश्च भगवद्यामुनाचार्य- भाष्यकारादिभिरविगीत परिगृहीतो ऽयमत्र सारार्थः- " भगवानेव परं तत्त्वम् अनन्यशरणै यथाधिकारं तदेकाश्रयणं परमधर्म इति"।।

## ४. अन्य टीकाएं
नारायण मुनि (१५वीं सदी ई. का अन्तिम भाग) ने गीतार्थसंग्रह, गीतासाररक्षा तथा गीतासंग्रहविभाग नामक तीन ग्रन्थ लिखे, जो गीता की टीकाएं हैं। टेकलैमत के संस्थापक पिल्लै लोकाचार्य के शिष्य रम्य जामातृमुनि (१५वीं शती ई.) ने गीतातात्पर्यदीप नामक एक टीका लिखी। वे वरवरमुनि या यतीन्द्रप्राण के नाम से विख्यात हैं और श्रीवैष्णव सम्प्रदाय में रामानुजाचार्य के समान पूज्य हैं। यहाँ उल्लेखनीय है कि रामानुजसम्प्रदाय के दोनों मतों में बड़कलै और टेंकले में गीता के ऊपर टीका-टिप्पणी लिखी गयी और श्रीभाष्य की तरह रामानुज के गीताभाष्य का भी अध्ययन होता रहा है।

वेदान्त-खण्ड

### सन्दर्भ-ग्रन्थ १. यामुनाचार्य, गीतार्थसंग्रह, देखिए अत्रैव टिप्पणी ३। २. हरिकृष्णदास गोयनका, रामानुज के गीता-भाष्य के हिन्दी अनुवाद सहित श्रीमद्भगवद्गीता,

गीताप्रेस, गोरखपुर, पांचवाँ संस्करण, १६६३ । इसकी भूमिका द्रष्टव्य है जिसमें

रामानुज-भाष्य की उल्लेखनीय विशेषताएं बतायी गयी हैं। ३. वेदान्तदेशिक, गीतार्थसंग्रहरक्षा और गीता-तात्पर्यचन्द्रिका जो एकादशटीका सहित

भगवद्गीता, सं. शास्त्री गजानन शम्भु साधले, परिमल पब्लिकेशन, दिल्ली, १९८५ में शामिल हैं। इसमें रामानुज का गीताभाष्य तथा उस पर वेदान्तदेशिक की तात्पर्यचन्द्रिका भी दिये गये हैं। इसमें यामुनाचार्य का गीतार्थ-संग्रह भी है। रामानुज के गीताभाष्य के अनुवाद विविध भाषाओं में किये गये हैं। उनके सम्प्रदाय में अनन्ताचार्य ने १६०० ई. में और उत्तमूर वी. वीरराघवाचार्य ने १६७२ ई. में क्रमशः भगवद्गीता-व्याख्या और भगवद्गीताभाष्य-टीका प्रकाशित की। इन सभी ग्रन्थों के लिए देखिए बिबलियोग्राफी विशिष्टाद्वैत वर्क्स, भाग १, संस्कृत शोध संसद् मेलकोट, कर्नाटक, १६८८, पृ. ७-६७ सि. वेंकटाचार्य ने बंगलौर से १८६८-१६०१ में गीतासार प्रकाशित किया है जिसमें गीता के द्वैत, अद्वैत और विशिष्टाद्वैत भाष्यों का सार दिया गया है। यह ग्रन्थ तीन खंडों में है। सं.

चतुर्थ अध्याय
