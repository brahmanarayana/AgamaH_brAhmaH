+++
title = "०४ भगवद्गीता की द्वैतवादी व्याख्याएं"

+++

मध्वाचार्य ने गीता पर दो टीकाएँ लिखीं-गीताभाष्य और गीतातात्पर्य। पहली कृति उनकी सर्वप्रथम रचना के नाम से विख्यात है। गीताभाष्य पर जयतीर्थ की प्रमेयदीपिका नामक टीका है। राघवेन्द्र ने भी गीताभाष्य पर प्रमेयदीपिका और गीतार्थमंजरी नामक टीकाएं लिखीं। नरहरि ने भी इस पर भावप्रकाशिका नामक एक टीका लिखी है जो अभी तक अप्रकाशित है।

## १. गीताभाष्य  
मध्वाचार्य ने गीता को महाभारतपारिजातभूता कहा है। उनके अनुसार गीता का मुख्य दृष्टिकोण न तो ज्ञानकर्मसमुच्चय है और न ज्ञानकर्मसाध्य भक्तियोग, अपितु भक्तिसाध्य अपरोक्ष ज्ञान है। अपरोक्ष ज्ञान का अर्थ ईश्वर का साक्षात् दर्शन है। इसको ध्यान तथा वैराग्य से अथवा शास्त्रोक्त कर्म का अनुष्ठान करते हुए ज्ञान से प्राप्त किया जा सकता है। नैष्कर्म्य या निष्काम भाव से नित्य, नैमित्तिक तथा काम्यकर्म करना चाहिए। ऐसे कर्मयोगी को स्वयं अपने को ईश्वर का प्रतिबिम्ब समझकर बिम्बाधीन (ईश्वराधीन) होकर नियावान् होना चाहिए। ईश्वर का दर्शन प्राप्त करने के लिए ही नहीं, अपि तु ईश्वर का दर्शन कर लेने पर भी कर्त्तव्य है। व्यासस्मृति का उद्धरण यहाँ प्रासंगिक है -

निष्कामं ज्ञानपूर्व तु निवृत्तमिह चोच्यते।

निवृत्तं सेवमानस्तु ब्रह्माप्येति सनातनम् ।। जैसा कि भागवत (६।३।४५) में कहा गया है, "कर्ममोक्षाय कर्माणि विद्यन्ते ह्यगदं यथा", शास्त्र कर्म का वर्णन करते हैं, उसके फल का नहीं। फलश्रुति रोचनार्थक है (भागवत १०।३।४७)।

## २. गीतातात्पर्यम्
इसका पूरा नाम 'गीतातात्पर्यनिर्णय है। जयतीर्थ ने इस पर न्यायदीपिका नामक टीका लिखी है। राघवेन्द्र ने जयतीर्थ की टीका पर भावदीप नामक टीका लिखी। गीतातात्पर्यनिर्णय में मध्वाचार्य ने एक और गीता का तात्पर्य दिया है जो प्रत्यक्षरभाष्य नहीं है तथा दूसरी ओर शंकर और भास्कर के गीताभाष्यों का खंडन किया है। इसमें कहा गया

५०६

वेदान्त-खण्ड

है कि कर्मयोग और ज्ञानमार्ग में भेद नहीं है, केवल प्राधान्य या प्राचुर्य के कारण इनके नामकरण हैं, वैसे ज्ञान और कर्म दोनों अपृथक् हैं। यदि कुछ भेद माना भी जाय तो वह आश्रम-भेद के कारण है। गृहस्थ कर्ममार्गी होता है और संन्यासी ज्ञानमार्गी। किन्तु ज्ञानमार्गी या निवृत्तिमार्गी को भी कुछ कर्म करने पड़ते हैं। उनके ये कर्म बन्धकारी नहीं हैं, क्योंकि उनका संपादन निष्कामभाव से होता है। अन्य माध्ववेदान्तियों ने भी गीता-प्रस्थान पर टीका-टिप्पणी की है जो अभी तक अप्रकाशित है। विजयीन्द्र ने गीताप्रमेयदीपिका तथा गीतातात्पर्यन्यायदीपिका पर टीकाएं कीं। उन्होंने मधुसूदन सरस्वती की गूढार्थदीपिका का खंडन गूढार्थदीपिकायुक्तिमल्लिका नामक ग्रन्थ में किया है। वस्तुतः विजयीन्द्र माध्ववेदान्त के इतिहास में बहुविध खण्डन के लिए प्रसिद्ध हैं। उन्होंने विशिष्टाद्वैतवाद, वीरशैवमत तथा

अद्वैतवाद का विशेष रूप से खंडन किया है।

मध्वाचार्य ने अपने गीताभाष्य में वेदों, पुराणों, उपनिषदों तथा स्मृतियों से बहुत अधिक उद्धरण देकर सिद्ध किया है कि गीता सर्वशास्त्रमयी है अर्थात् वह समस्त शास्त्रों का संग्रहभूत ग्रन्थ है। उनके अनुयायियों ने जो टीकाएं लिखी हैं उनमें इन उद्धरणों की विशद और युक्तिसंगत व्याख्या है। तर्कशास्त्र की दृष्टि से ये सभी टीकाएं अत्यन्त महत्त्वपूर्ण हैं, विशेषतः जयतीर्थ ने गीताभाष्य पर जो प्रमेयदीपिका लिखी है वह न्यायशास्त्र की युक्तियों से भी मध्वाचार्य की उक्तियों का विवेचन करती है। यदि कहीं गीता में पुनरुक्ति होती है, जैसा कि प्रायः गीता के आलोचक कहते हैं, तो जयतीर्थ ने इन सभी पुनरुक्तियों का समाधान तर्कतः किया है। वे कहते हैं कि विशेष भेद से विशिष्ट भेद हो जाता है। अतएच जिन विशेषणों से स्पष्ट होता है कि वे एक ही विशिष्ट वस्तु का पुनः पुनः वर्णन करते हैं, उनसे वास्तव में उन स्थलों पर पुनरुक्ति नहीं है, क्योंकि वहाँ विशिष्ट के विशेषण-विशेष की नवीनता है।

मध्वाचार्य की भाष्य-प्रणाली को समझने के लिए गीता (१०।२६) में प्रयुक्त 'कपिल' शब्द की व्याख्या को लिया जा सकता है। क+पि+ल का अर्थ करते हुए उन्होंने इसका अर्थ यों किया है

सुखरूपः पाल्यते लीयते च जगदनेनेति कपिलः। "प्रीतिः सुखं कामानन्दः", इत्यभिधानात् ।। "प्राणो ब्रह्म कं ब्रह्म खं ब्रह्म"

(छा. ४-१०-५) इति च।

हा

"ऋषि प्रसूतं कपिलं यस्तमग्रे ज्ञानैर्विभर्ति ज्ञायमानं च पश्यते

(श्वे. ३०५।२)

भगवद्गीता की दैतवादी व्याख्याएं

५०७ "सुखादनन्तात्पालनाल्लीयनाच्च यं वै देवं कपिलमुदाहरन्ति"

इति (सामवेदे) वाभ्रव्य शाखायाम् ।। संक्षेप में इसी से गीताभाष्य के आधार पर मध्वाचार्य के प्रकाण्ड-पाण्डित्य का अनुमान लगाया जा सकता है। वे अपने व्याख्यान के लिए शास्त्रों से जितना प्रमाण देते हैं उतना वाक्यार्थ और सन्दर्भ का स्पष्टीकरण नहीं करते हैं।

## ३. गीताभाष्य का उपोद्घात
अपने उपोद्घात में मध्वाचार्य ने दिखलाया है कि महाभारत सभी शास्त्रों में श्रेष्ठ है

भारतं सर्वशास्त्रेषु भारते गीतिका वरा। महाभारत क्यों सभी शास्त्रों में श्रेष्ठ है? इसका उत्तर देते हुए मध्वाचार्य कहते हैं कि सर्वप्रथम वेदादिशास्त्र केवल द्विजों के लिए हैं जबकि महाभारत सभी मनुष्यों के लिए है। विशेषतः वह स्त्री और शूद्र के लिए है जो त्रयीविद्या के अधिकारी नहीं हैं। दूसरे, महाभारत में समस्त वेदों का अर्थ विशदरूप से आ गया है। (सर्ववेदार्थोपबृंहित) तीसरे, वेद में यह अनुक्त है कि केवल ईश्वर-ज्ञान से समस्त पुरुषार्थों की प्राप्ति हो सकती है, किन्तु महाभारत में यह पूर्णतया स्पष्ट कहा गया है। चौथे, महाभारत ईश्वरवाद का ग्रन्थ है। इसका प्रयोजन भगवत्स्वरूप की प्राप्ति है। पाँचवे, महाभारत में धर्म, अर्थ, काम और मोक्ष, इन सभी पुरुषार्थों की प्राप्ति तथा उनके उपायों के वर्णन हैं। जो यहाँ है वही अन्यत्र भी वर्णित है। जो यहाँ वर्णित नहीं है वह कहीं भी वर्णित नहीं है। इसी कारण महाभारत अर्थतः तथा शब्दतः भारी (वजनदार) है। वह शुद्ध अर्थ में महाभारत है, भारी भार वाला है। उसी का संक्षेप भगवदगीता है। अतएव भगवद्गीता में पूर्णतया महाभारत के सभी अर्थ समाहित हैं। वह सभी प्राणियों के लिए है। उसका एकमात्र विषय भगवत्प्राप्ति है। धर्म आदि का जो कुछ वर्णन भगवद्गीता में किया गया है वह अमुख्य है अथवा भगवत्प्राप्ति के अंग या साधन-रूप में है। ब्रह्म-प्राप्ति के लिए गीता ही पर्याप्त है। अन्य ग्रन्थों या शास्त्रों की आवश्यकता नहीं है।

स हि धर्मः सुपर्याप्तो ब्रह्मणः पदवेदने। इस गम्भीरार्थ उपोद्घात पर टिप्पणी करते हुए जयतीर्थ ने कई मार्मिक और उल्लेखनीय वचन कहे हैं। सर्वप्रथम, वे कहते हैं कि गीता के अन्य भाष्यों में भाष्यकारों ने स्वाभिप्राय को ही अभिव्यक्त किया है और गीता पर अपने पक्ष को निक्षिप्त किया है। मध्वाचार्य ने गीतार्थ को यथार्थतः स्पष्ट किया है। दूसरे, मध्वाचार्य ने श्रोताओं की मंदबुद्धि५०८

को देखते हुए गीताभाष्य में स्पष्ट शब्दों में ही व्याख्या की है। मुख्य और अमुख्य में जब चुनाव करना हो तो मुख्य का ही चुनाव करना चाहिए। इस न्याय से मध्वाचार्य ने मुख्य अभिप्राय को ही गीताभाष्य में स्पष्ट किया है। तीसरे, मध्वाचार्य ने गीता के प्रामाण्य को सिद्ध करने के लिए महाभारत का प्रमाण दिया है। उनका यह कार्य कुटिलिका अर्थात् द्रविड प्राणायाम नहीं है, क्योंकि महाभारत महावाक्य है और गीता उसी का अवान्तर वाक्य है और अवान्तर वाक्य के प्रामाण्य के लिए महावाक्य का प्रामाण्य ही आवश्यक है। गीता ईश्वर-प्राप्ति का शास्त्र है। यही महाभारत का भी अर्थ है। अतएव महाभारत का जो प्रामाण्य है वही वस्तुतः गीताशास्त्र का भी प्रामाण्य है।

पुनश्च, जयतीर्थ यह भी निष्कर्ष निकालते हैं कि गीता केवल महाभारतसम प्रमाण ही नहीं है, वरन् उससे भी अधिक प्रमाण है- "नैतावता भारतसमा गीता किन्तु ततोऽधिका च"। कारण, गीता सभी शास्त्रों में श्रेष्ट है, क्योंकि उसका मूल स्वयं भगवान् श्रीकृष्ण हैं। उसमें धर्म-ज्ञान का प्रतिपादन है। उसका विषय धर्मज्ञान है, प्रयोजन मोक्ष है, अधिकारी ईश्वर-दर्शन का इच्छुक व्यक्ति है और फल ईश्वर का साक्षात्कार है। उनके मत से गीता के अनुसार मोक्षसाधन केवल ज्ञान ही है (तत्र ज्ञानमेव केवलं मोक्षसाधनम्)। धर्म ज्ञान-पूर्व वह अनुष्ठान है जिससे अन्तःकरण शुद्ध होता है और शुद्ध अन्तःकरण से ज्ञान उत्पन्न होता है (सत्त्वात् संजायते ज्ञानम्)। ज्ञानोत्तर दशा में भी धर्म आनन्दोत्कर्ष का हेतु है। कुछ लोग (अद्वैतवादी) कहते हैं कि ज्ञानोत्तर काल में धर्मानुष्ठान संभव नहीं है। अन्य लोग (विशिष्टाद्वैतावादी) कहते हैं कि मोक्ष ज्ञान-कर्म-समुच्चय से साध्य है और इस मत के प्रतिपादन के लिए गीताशास्त्र का आरंभ किया गया है, न कि धर्मादि के प्रतिपादन के लिए, क्योंकि धर्म का प्रतिपादन तो मन्वादि के धर्मशास्त्र में किया जा चुका है और योगादि का निरूपण सनकादि के योगशास्त्र में हो गया है। इन दोनों मतों का निराकरण मध्वाचार्य ने अपने गीताभाष्य में युक्तिपूर्वक किया है।

यदि कहा जाय कि जब श्रीकृष्ण ने गीताशास्त्र को कह दिया तो व्यास को उसे पुनः कहने की क्या आवश्यकता थी? इस पर जयतीर्थ कहते हैं कि श्रीकृष्ण द्वारा ज्ञानोपदेश करना उनका बलकार्य है तथा व्यास द्वारा ज्ञानोपदेश करना उनका ज्ञानकार्य है। ज्ञानकार्य में वेदादि का संवाद दिखाकर प्रामाण्य को पुष्ट किया जाता है। अतः श्रीकृष्ण के वर्णन के अतिरिक्त व्यास के प्रतिपादन की आवश्यकता है

"कृष्णस्य बलकार्यत्वेन ज्ञानोपदेशस्य प्रासंगिकत्वं । व्यासस्य ज्ञानकार्यत्वेन प्राधान्यमिति वेदादिसंवादेनापि भारतस्य प्रामाण्यनिश्चयः।"

५०६

भगवद्गीता की देतबादी व्याख्याए मध्वाचार्य ने इसीलिए लिखा है

"नष्टधर्मज्ञानलोककृपालुभिर्ब्रह्मरुद्रेन्दादि

भिरर्थितो ज्ञानप्रदर्शनाय भगवान् व्यासोऽवतारः।" अर्थात् भगवान् व्यास का अवतार ज्ञान-प्रदर्शनार्थक है। उनसे लोककृपालु ब्रह्मा, रुद, इन्द्र आदि ने प्रार्थना की थी कि वे महाभारत-जैसा ग्रन्थ लिखें। मध्वाचार्य ने व्यास को 'अ' कहा है, जो सभी वर्गों में व्याप्त रहता है।

यहाँ जयतीर्थ ने 'अ' की व्याख्या करते हुए लिखा है- अ आ अं अः पुराणर्षि व्यासः शाखासहस्रकृद् इत्यकारस्य तन्नामसु पाठात्, अर्थात् अकार ('अ') व्यास का नाम कहा गया है। पुनश्च, कृपालु शब्द की भी व्याख्या जयतीर्थ ने बड़ी मार्मिक दी है। वे कहते हैं, स्पृहिगृहिणी (अष्टाध्यायी १।१।१५८) इत्यादि से 'कृपि' धातु में आलुच् प्रत्यय लगने से कृपालु शब्द नहीं बन सकता है, क्योंकि उसमें आलुच् प्रत्यय लगाने का विधान ही पाणिनि-व्याकरण में नहीं है। अतएव कृपालु शब्द की व्युत्पत्ति अन्य प्रकार से और व्याकरण सम्मत होनी चाहिए। कलशवाची आलु शब्दः। कृपापूर्णकलशैरित्यर्थः (कृपालुभिः इति पदस्य)। अर्थात् आलु, शब्द का अर्थ कलश होता है। "कृपा+आलुः" से कृपालुः बना है। अतः कृपालु का अर्थ है कृपा का घड़ा।

उपोद्घात के व्याख्यान में जयतीर्थ ने भास्कर का भी नामोल्लेख किया है। स्पष्टतः इस उल्लेख से सिद्ध होता है कि भास्कर ने भी गीताभाष्य लिखा था। अन्यत्र भी उन्होंने भास्कर का उल्लेख किया है, जैसे २।४७1919 आदि के भाष्य में। इसी प्रकार उन्होंने शङ्कराचार्य के गीताभाष्य का भी उल्लेख किया है, जैसे ७।१ के भाष्य में। इससे शंकर और भास्कर के गीताभाष्यों की प्रामाणिकता सिद्ध हो जाती है। अर्थात् उनके द्वारा रचित गीताभाष्य निश्चयेन उन्हीं की ही कृतियां हैं।

## ४. धर्म-प्रामाण्य
चार्वाक दार्शनिक कहते हैं-धर्म को प्रमाण से सिद्ध नहीं किया जा सकता, क्योंकि वह प्रत्यक्ष से अगोचर है और अनुमान आदि प्रमाण वस्तुतः प्रमाण ही नहीं हैं, क्योंकि वे संदेहपूर्ण हैं। अतः शास्त्र का विषय धर्म नहीं है। वस्तुतः धमाभाव ही शास्त्र का विषय है। धर्माभाव के वर्णन का प्रयोजन श्रोताओं में धर्मानुष्ठान से उत्पन्न क्लेश की निवृत्ति है तथा धर्म के भ्रम को दूर करके उनको सुख दिलाना है। ऐसे शास्त्रकार जो धर्म का अभाव बताते हैं अर्थात् धर्म का खण्डन करते हैं, वास्तव में बड़ा लोकोपकार करते हैं।

इस पर मध्वाचार्य कहते हैं कि धर्म सर्वाभिमत है। बिना प्रमाण के उसका खण्डन या निराकरण नहीं हो सकता। केवल वाङ्मात्र से उसका निषेध संभव नहीं है (अर्थात्

५१०

वेदान्त-खण्ड

धर्म नहीं है या धर्म भ्रम है), ऐसे वाक्य से धर्म का निराकरण नहीं होता। इसकी व्याख्या करते हुए जयतीर्थ कहते हैं- ..

"यदि चार्वाक कहते हैं कि घटाभाव का निश्चय प्रत्यक्ष से होता है, तो यह मान्य हो सकता है यदि इस पर कोई विप्रतिपत्ति न हो। परन्तु जहाँ तक अस्तित्व-ज्ञान का प्रश्न है, वहाँ तक 'वहाँ पिशाच है', ऐसा प्रत्यक्ष अनुपलम्भ है और इस कारण पिशाच के अस्तित्व पर सन्देह बना रहता है। अतः प्रत्यक्ष से अनुपलम्भ होने पर भी धर्म के अस्तित्व पर सन्देह बना रहता है।" इस प्रकार धर्माभाव के प्रतिपादक तथा निश्चायक प्रमाण का अभाव है। कम से कम प्रत्यक्ष से उसका अभाव नहीं सिद्ध किया जा सकता।

पुनश्च, धर्म में आगम प्रमाण है। आगम और उसके सहकारी अनुमान से धर्म के अस्तित्व को सिद्ध किया जा सकता है। यदि आगम और अनुमान को न प्रमाण माना जाय तो सामान्य भाषा-व्यवहार ही असिद्ध हो जायगा। वाग्व्यवहार परप्रत्ययनार्थक होता है। यदि उसमें दूसरों को विश्वास न हो तो वाग्व्यवहार ही व्यर्थ हो जायगा। अतएव वाग्व्यवहार के लिए आगम-प्रामाण्य को मानना पड़ता है (देखिए जयतीर्थ की प्रमेयदीपिका, गीता २१३), क्योंकि वाचनिक व्यवहार आगम-प्रामाण्य पर ही निर्भर है। आगम-प्रामाण्य पनः धर्म का प्रतिपादन करता है।

यदि कहो कि अनुमान प्रमाण कैसे आगम-प्रामाण्य पर निर्भर है तो वे कहते हैं

"आपका वाक्य मैं सुन रहा हूँ ऐसा जानकर आप मुझसे कुछ कहते हैं। यदि ऐसा जानकर आप नहीं कहते हैं तो आपका वाग्व्यवहार निष्फल है और आपको उसका प्रयोग नहीं करना चाहिए। और मैंने सुन लिया, समझ लिया, इसे आप मेरे प्रत्युत्तर से समझते हैं। मेरा प्रत्युत्तर हेतु-रूप से ज्ञापक है। यदि अनुमान प्रमाण को न माना जाय तो फिर प्रत्युत्तर-ज्ञान को भी अस्वीकार करना होगा। किन्तु उसे स्वीकार किया जाता है। अतः अनुमान प्रमाण आगम पर निर्भर है"। दूसरे की वृत्तियों का प्रत्यक्ष नहीं होता है। बिना दूसरे की वृत्तियों को जाने वाग्व्यवहार संभव नहीं है। अतएव वाग्व्यवहार की सिद्धि के लिए

आगम और अनुमान दोनों को प्रत्यक्ष से स्वतन्त्र प्रमाण मानना पड़ता है।

पुनश्च, प्रत्यक्ष और अनुमान से धर्म-सिद्धि नहीं होती है। अतः अपौरुषेय वाक्य विद) को धर्मसिद्धि के लिए प्रमाण माना जाता है। बौद्ध आदि ने अपने प्रवर्तक के वाक्यों को अपौरुषेय मान लिया जिसका परिणाम यह हुआ कि वह अनेक मत-मतान्तरों के मकड़जाल में फंस गया

और अपने मूलधर्म से बहुत दूर चला गया। अतएव अपौरुषेय वाक्य का अर्थ यह नहीं है कि उसका वक्ता कोई अज्ञात या ज्ञात महापुरुष है। उसका वास्तव में कोई वक्ता नहीं है। वह अनादि ज्ञान है। वही धर्मसिद्धि में मूल प्रमाण है। स्मृति, पुराण तथा न्याय-मीमांसा उसी को स्थूणनिखननन्याय से सुदृढ करते हैं। ये सब पौरुषेय हैं।

भगवद्गीता की द्वैतवादी व्याख्याएं यदि किसी भी वाक्य को अपौरुषेय न माना जाय और लौकिक वाक्य की भाँति प्रत्येक वाक्य के लिए एक पुरुष वक्ता माना जाय, तो धर्माधर्म के अनिश्चय का प्रसंग उपस्थित होगा, क्योंकि तब निश्चायक प्रमाण का अभाव होगा। अतः जो भी धर्माधर्म के निश्चय में किसी प्रमाण की खोज करते हैं उन्हें अन्ततः कुछ वाक्यों को (धर्मवाचक वाक्यों को) अपौरुषेय मानना पड़ता है (देखिए जयतीर्थकृत प्रमेयदीपिका २१३)।

## ५. ईश्वर-प्राप्ति
महत्-तत्त्व के अभिमानी देवता चतुर्मुख ब्रह्मा हैं। अव्यक्त या प्रकृति के अभिमानी देवता लक्ष्मी हैं। इनसे पर पुरुषोत्तम विष्णु हैं जो उपनिषदों के अनुसार एक और अद्वितीय हैं। इन्हीं विष्णु के दश अवतार मुख्य हैं। इन अवतारों में किसी के द्वारा अथवा अव्यक्त (लक्ष्मी) की साधना से अथवा ब्रह्मा (महत्) के ध्यान से विष्णु का सान्निध्य प्राप्त किया जा

सकता है।

उस सान्निध्य के ज्ञान द्वारा भगवान् विष्णु से सायुज्य प्राप्त किया जा सकता है। सायुज्य-लाभ ही भगवत्प्राप्ति है। गीता में इसको प्राप्त करने के अनेक उपाय बताये गये हैं। कठोपनिषद् के आधार पर गीता में बताया गया है कि शरीराभिमानी देवता से इन्द्रियाभिमानी देवता श्रेष्ठ है। उससे शब्द, रूपादिविषयाभिमानी देवता श्रेष्ट हैं। उनसे भी मनोऽभिमानी देवता श्रेष्ठ है। उससे अहंकाराभिमानी देवता श्रेष्ठ है। उससे बुद्धि-अभिमानी या महत्-तत्त्वाभिमानी देवता श्रेष्ठ है। उससे अव्यक्ताभिमानी देवता श्रेष्ठ है और उससे भी श्रेष्ठ भगवान् विष्णु हैं जो सर्वोत्तम और अनुत्तम हैं। गीता के द्वितीय अध्याय से १५ अध्याय तक क्रमशः गीता अपने पाठक को विष्णु के समीपतर ले जाती है। प्रथम अध्याय में इस आध्यात्मिक यात्रा के उपक्रम का बीज है जिसे जीव का विषाद कहते हैं। अन्तिम अठारहवें अध्याय में समस्त यात्रा का उपसंहार किया गया है। इस प्रकार मध्वाचार्य और उनके अनुयायियों ने सिद्ध किया है कि भगवद्गीता में ईश्वर-लाभ का दर्शन है। आधुनिक युग में प्रो. रामचन्द्र दत्तात्रेय रानाडे भी गीता का ऐसा ही अर्थ करते थे। उन्होंने गीता की अपनी अंग्रेजी व्याख्या में जो वास्तव में प्रत्यक्षर व्याख्या न होकर गीतातात्पर्य-निर्णय-जैसी है इस मन्तव्य को स्पष्ट किया है कि भगवद्गीता अध्यात्म-साधना. का बेजोड़ ग्रन्थ है और उसका पाठक वास्तव में एक साधक है जो उसके सहारे से ईश्वर का साक्षात्कार करता है। उन पर मध्वाचार्यमत का स्पष्ट प्रभाव देखा जा सकता है।

इस प्रकार मध्वाचार्य के भाष्य का प्रभाव न केवल उनके अनुयायियों पर पड़ा है वरन् उसके बाहर भी अन्य साधकों पर पड़ा है। कन्नड़ भाषा के अनेक संत हैं जिन पर गीताभाष्य का ऐसा प्रभाव देखा जा सकता है। उत्तरी भारत में भी, विशेषतः बंगाल, उड़ीसा, काशी और वृन्दावन में मध्व के गीताभाष्य का पर्याप्त प्रभाव जिज्ञासुओं पर पड़ा है।

५१२

बैदान्त-खण्ड

### सन्दर्भ-ग्रन्थ
१. विद्यातल्लभतीर्थ, श्रीमद्भगवद्गीता (मध्वाचार्य के गीताभाष्य और गीतातात्पर्य का

सार), २ भाग, दारागंज, इलाहाबाद १६८८ । २. मध्वाचार्य (आनन्दतीर्थ) भगवद्गीताभाष्य तथा जयतीर्थ-गीताभाष्य प्रमेयदीपिका,

भगवद्गीता, एकादशटीकोपेता, परिमल प्रकाशन, दिल्ली। गीतातात्पर्यनिर्णयः (मध्वकृतः), जयतीर्थकृत न्यायदीपिका तथा राघवेन्द्रतीर्थकृत भावदीपटिप्पणी सहित, पूर्णप्रज्ञ विद्यापीठ, बैंगलूर, १६८७।

पंचम अध्याय
