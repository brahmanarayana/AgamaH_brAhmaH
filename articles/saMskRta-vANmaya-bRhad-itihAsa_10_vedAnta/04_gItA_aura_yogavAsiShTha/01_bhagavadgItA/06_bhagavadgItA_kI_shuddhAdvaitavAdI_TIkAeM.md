+++
title = "०६ भगवद्गीता की शुद्धाद्वैतवादी टीकाएं"

+++

## १. विट्ठलेश की गीता-विषयक कृतियां
_महाप्रभु वल्लभाचार्य ने भगवद्गीता पर कोई टीका नहीं लिखी थी। सम्प्रति जो भगवद्गीता-टीका बल्लभाचार्य के नाम से विख्यात है वह वास्तव में उनके वंशज गोस्वामी वल्लभ की कृति है। गो. वल्लभ विट्ठलेश के पंचम पुत्र रघुनाथ के वंशज थे। उन्होंने अपनी टीका के आरम्भ में महाप्रभु वल्लभाचार्य तथा प्रभुचरण विट्ठलेश को प्रणामाञ्जलि

अर्पित की है

यदीक्षणसुधाधाराप्यापितः सुकृती नरः।। कृशोऽपि लभते पुष्टिं तं श्रीवल्लभमाश्रये ।। यत्करुणारसदृष्ट्या हृदि हरिभक्त्यङ्कुरः समुल्लसति।

तं विट्ठलविभुमनिशं पूर्णानन्दात्मकं वन्दे।। इन श्लोकों से स्पष्टतः सिद्ध है कि गो. वल्लभ महाप्रभु वल्लभाचार्य से भिन्न हैं। यह एक ऐतिहासिक सत्य है कि वल्लभाचार्य के वंशजों में एक ही नाम कई व्यक्तियों के हैं। इस कारण प्रायः भ्रान्ति की संभावना रहती है। शुद्धाद्वैत के इतिहास के विद्यार्थियों को इस भ्रान्ति को सावधानी से दूर करना चाहिए।

प्रभुचरण विट्ठलेश की गीता के बारे में तीन कृतियाँ मिलती हैं १. गीतातात्पर्य या गीतातात्पर्य-निर्णय। इसके कई संस्करण प्रकाशित हैं। रमानाथ भट्ट

ने बम्बई से १६३४ ई. में इसको हिन्दी अनुवाद के साथ प्रकाशित किया है। इसका

दूसरा हिन्दी अनुवाद गो. श्याममनोहर ने किया है जो बम्बई से प्रकाशित है। २. गीतार्थविवरण- यह कृति गीता के प्रथम अध्याय के बीस श्लोकों तक मिलती है और

भग्नलाल शास्त्री ने इसे गो. वल्लभ की गीतातत्त्वदीपिका के साथ संपादित-प्रकाशित किया है। किन्तु यह प्रभुचरण की कृति नहीं है, क्योंकि इसमें कहा गया है कि जब तक गीतामृततरंगिणी का अध्ययन न किया जाय तब तक गीतार्थ के बारे में बड़ी भ्रान्ति रहती है। अतः यह गीतामृततरंगिणी के लेखक गो. पुरुषोत्तम के बाद लिखी

५२०

वेदान्त-खण्ड

तावद्भ्रमो भवेन्नृणां मतभेदैः कृतो महान्। यावन्न दृश्यते विज्ञैः गीतामृततरंगिणी।।

(गीतार्थ-विवरण श्लोक १३-१४) अतः इसके लेखक कोई अन्य विट्ठल हैं, प्रभुचरणविट्टलेश्वर नहीं। ३. गो. पुरुषोत्तम की गीतामृततरंगिणी से ज्ञात होता है कि प्रभुचरण विट्ठलेश्वर ने

गीतार्थसंग्रह नामक कोई ग्रन्थ लिखा था। इसके कुछ श्लोकों को उन्होंने उद्धृत भी

किया है। ४. सुना जाता है कि जयपुर-नरेश के पोथीखाना में श्री विट्ठलेश्वर प्रणीत सप्तश्लोकीगीता

विवरण और 'सर्वधर्मान् परित्यज्य'..। इस पद की टीका की पाण्डुलिपि है। श्री विट्टलेशचरितामृत में द्वारकादास परीख ने गीताहेतु नामक ग्रंथ को श्रीविठ्ठलेश की कृति बताया है। इसी प्रकार डा. सुरेन्द्रनाथ दासगुप्त ने अपने भारतीय दर्शन के इतिहास में भगवदगीताहेतनिर्णय नामक एक ग्रन्थ को विटठलेश की रचना कहा है। किन्तु लगता है कि गीताहेतु और गीताहेतुनिर्णय एक ही ग्रन्थ के दो नाम हैं, व्यास-समास शैली के अनुसार। किन्तु अभी तक इस ग्रन्थ को प्रकाशित नहीं किया गया है। अतः इसके बारे में आगे कुछ नहीं कहा जा सकता।

## २. गो. वल्लभ की तत्त्वदीपिका
गो. वल्लभ की गीतातत्त्वदीपिका का नामोल्लेख बालकृष्ण भट्ट उपनाम लालू भट्ट ने अणुभाष्य की अपनी टीका निगूढार्थप्रकाशिका में किया है। लालू भट्ट गो. पुरुषोत्तम के वरिष्ठ समकालीन थे। अतः गो. वल्लभ का समय गो. पुरुषोत्तम से कुछ पहले था। जैसा कि वल्लभ-सम्प्रदाय की परम्परा है, गो. बल्लभ भी भगवान् श्रीकृष्ण की वन्दना के अनन्तर महाप्रभु वल्लभाचार्य और प्रभुचरण विट्टलेश को नमस्कार करके ग्रन्थ का आरम्भ करते हैं। इसके उपोद्घात में वे कहते हैं-भगवान् श्रीकृष्ण अनुग्रह करके भगवद्गीता के प्रथम छ: अध्यायों में अपने भक्त अर्जुन को या उसके प्रसंग से अपने प्रत्येक भक्त को सांख्य

और योग की बुद्धि से स्वधर्म में लगाते हैं। यदि इसके बाद भक्त में कुछ सन्देह शेष बचता है तो उसके निराकरण के लिए वे द्वितीय घटक अर्थात् अध्याय ६-१२ और तृतीय षट्क अर्थात् अध्याय १३-१८ में जो उपदेश देते हैं उससे भक्त अपने स्वधर्म के अनुपालन से मोक्ष-लाभ करता है। गो. वल्लभ के अनुसार प्रथम षट्क सूत्रवत् है, द्वितीय षट्क वृत्तिवत् है और तृतीय षट्क भाष्यवत् है। इस प्रकार स्थूणनिखननन्याय से भगवान् श्रीकृष्ण ने अपने अनुगृहीत भक्त को स्वधर्म में नियोजित किया है।

भगवद्गीता की शुद्धाद्वैतवादी टीकाएं स्वपुष्टिमिश्रभक्तं हि यदा श्रीपुरुषोत्तमः। विवेकवत्या संसांख्यीयबुड्या धर्मे न्ययोजयत्।।

अतन्मात्ररुचिं ज्ञात्वा चौर्यवत्या ततो हरिः। योगबुद्धयाह स्वधर्म षट्केन भगवान् गुणैः।। तथापि किञ्चित् संदिग्धं माहात्म्यभक्तितः। द्विषड्भिर्योजयामास सवधर्मे मोक्षदो हरिः।। प्रथमं सूत्रवत् षट्कं द्वितीयं चापि वृत्तिवत्।

तृतीयं भाष्यरूपं हि स्वयं भगवतोच्यते।। सांख्य-योग का निरूपण गीता में पुष्टिमिश्नत्वबोधार्थ है। गो. वल्लभ ने सांख्य और योग को श्रीकृष्ण के मकरकुण्डल की संज्ञा दी है। भगवान् श्रीकृष्ण ने इन दोनों को पहन कर ही अपने मुखारविन्द से उपदेश दिया है। गो. वल्लभ के अनुसार प्रथम अध्याय में दुःख (विषाद, शोक) का वर्णन है, द्वितीय अध्याय में सांख्य-योग का निरूपण है, फिर ३-१० (८) अध्यायों में मर्यादाभक्ति का प्रतिपादन है और अन्तिम (११-१८) आठ अध्यायों में पुष्टि-भक्ति का विवेचन है। उनका मत है कि वाणी द्वारा उपदेश देने में मर्यादाभक्ति है

और आत्म-दर्शन में पुष्टिभक्ति है

वाचोपदेशे मर्यादा पुष्टिर्भक्त्यात्मदर्शने।

(गीतातत्त्वदीपिका, उपोद्घात) गो. वल्लभ प्रत्येक अध्याय के आरम्भ में उस अध्याय के मूल मन्तव्य को कुछ श्लोकों में लिख देते हैं। इससे अध्यायों की संगति बैठती है और उनका वर्ण्य-विषय भी भली भाँति ज्ञात हो जाता है। उनका मत है कि आत्मज्ञानवान होने से ईश्वरज्ञानवान् होना श्रेयस्कर है। अतः ईश्वर की सेवा नित्य कर्त्तव्य है

ईश्वरज्ञानवान् श्रेष्ठो नात्मविज्ञानवान् परम्। यतः स्वात्मज्ञानवभिरीश्वरः सेव्यतेऽनिशम् ।।

(सातवें अध्याय की टीका का आरम्भ) गीता के मुख्य विषय का प्रतिपादन उपसंहाररूपेण वे इस प्रकार करते हैं

कर्मान्तर्गतमेव यत्र विमलं ज्ञानं विशुद्ध परं साक्षाच्ध्रीपुरुषोत्तमैकविषयं भक्तिश्च निर्हेतुका। मर्यादा भुवि पुष्टिरुद्भवमिता गत्या प्रपत्त्यात्मनः सर्वत्यागत एव सेयममला गीता समुद्भासते।।

५२२

वेदान्त-खण्ड
## ३. गो. पुरुषोत्तम की अमृततरङ्गिणी
गोस्वामी पुरुषोत्तम ने भगवद्गीता पर एक शुद्धाद्वैतवादी भाष्य लिखा है जिसका नाम **गीतामृततरंगिणी** है। कुछ लोग इस ग्रन्थ के लेखक गो. पुरुषोत्तम के धर्मपिता व्रजराय को मानते हैं। कोई इसे गो. पुरुषोत्तम के दत्तक पुत्र की रचना मानते हैं जिसका नाम भी पुरुषोत्तम था। इस प्रकार इस टीका के लेखक के बारे में विवाद है। किन्तु सभी पक्षों का विचार करते हुए अधिसंख्य विद्वान् इसे गो. पुरुषोत्तम की ही कृति मानते हैं। वल्लभ-सम्प्रदाय में प्रस्थानचतुष्टय पर टीका लिखने वाले एकमात्र गो. पुरुषोत्तम हैं।+++(5)+++ उन जैसा ग्रन्थकार इस सम्प्रदाय में कोई दूसरा नहीं हुआ है।

गीतामृततरंगिणी के उपोद्घात में उन्होंने पहले श्रीकृष्ण, वल्लभाचार्य और विट्ठलेश्वर को प्रणाम किया है और तत्पश्चात् गीता के प्रयोजन का विचार किया है। यहाँ उन्होंने अद्वैतवादी टीकाकार शंकराचार्य और मधुसूदन सरस्वती के मतों का खंडन किया है तथा श्रीधरस्वामी और रामानुज के मतों को अपने मत के अनुकूल पाया है।+++(5)+++ शंकराचार्य के ज्ञानमार्ग-संन्यासमार्ग का खंडन करते हुए वे कहते हैं कि परम निःश्रेयस-प्राप्ति गीता का प्रयोजन नहीं है, क्योंकि उसका प्रयोजन उससे न्यून है। गीता के अन्त में शरण-गमन का उपदेश है। अतएव उपसंहार-बल से गीता का तात्पर्य न ज्ञान है न संन्यास, अपितु शरणागतिरूप भक्ति है।+++(5)+++ मधुसूदन सरस्वती के काण्ड-त्रयात्मक तथा 'तत्त्वमसि'-परक गीता-शास्त्र का खंडन करते हुए वे कहते हैं कि वह रुचिकर नहीं है, क्योंकि वैसे कथन गीता में नहीं हैं ("तदपि च न रोचिष्णु, तादृशवाक्यस्य तथादर्शनात्")।

श्रीधरस्वामी के जिस मत से वे सहमत हैं वह यह है- गीता में प्रायः भगवान् के ही वचन है। व्यासजी ने बीच-बीच में कुछ श्लोक जो कहें हैं वे भगवान् के वचनों की सङ्गति-स्थापना में उपयोगी हैं।

रामानुज के जिस मत को वे अनुकूल मानते हैं वह यह है कि - गीता का प्रयोजन ज्ञान-कर्म-समुच्चयांग सहित भक्ति-योग है। उनका भी मत है कि गीता में मुख्यतया भक्ति का उपदेश है और अन्य जो कुछ वहाँ कहा गया है वह सब उसी का अंग है (अमृततरंगिणी के उपोद्घात का अन्त)।

गो. पुरुषोत्तम ने अपने इस उपोद्घात में प्रभुचरण विट्ठलेश के गीतार्थसंग्रह के निम्न श्लोकों को उद्धृत किया है-

> तदर्थ-संग्रहस् त्वेवं प्रभु-चरणैर् उक्तः-
>   
> प्रवृत्ति-धर्मं भगवान्  
> ऋषि-द्वारा निरूप्य तत्।  
> निवृत्तिम् इष्टां सुदृढां  
> निःसन्दिग्धां हरिर् जगौ।। १।।  
> सांख्यं योगं रहस्यं च  
> रहस्यत्रयमेव च।  
> अन्योन्यान्याधिक्यनिर्धारो+++(=??)+++    
> ज्ञानविज्ञानयोर् अपि ।। २।।   
> स्वस्वरूप-विनिर्धारो  
> भजनेतर-निर्णयः।  
> तद्धेतुर् गुणवैषम्यं  
> सर्वशास्त्रविनिर्णयः।। ३।।  
> इति गीतार्थनिर्धारो  
> यथाभागो वितन्यते।  
> सांख्ययोगौ निरूप्यादौ  
> मोहम् उत्साद्य फाल्गुनम्।। ४।।  
> भक्तिपीयूषपातारं  
> कृतवानिति संग्रहः।। ५।। 

उनका कथन है कि भगवान् श्रीकृष्ण ने अर्जुन को अपनाकर (स्वीयत्वेन) गीतोपदेश दिया है। यही पुष्टि-भक्ति का बीज है। प्रत्येक अध्याय की टीका को वे एक ऐसे श्लोक से आरंभ करते हैं जिसमें उस अध्याय का हार्द दिया रहता है। अन्तिम अध्याय के अन्त में वे लिखते हैं कि अर्जुन के प्रसंग से भगवान् ने सभी मनुष्यों के उद्धार का सन्देश दिया है

> श्रीकृष्णस्यानन्य-भक्तस्य  
> गीताश्रवणतः परा।  
> दृढा भक्तिर् भवेद् गीता-  
> सारस् त्व् एवं हि बुध्यताम् ।। १।।  
> शास्त्रार्थरूपम् अज्ञात्वा  
> कृतं न फलदं भवेत् ।  
> हरिभजनसिद्धयर्थं  
> गीताशास्त्रमथाब्रवीत्।। २ ।।  
> अर्जुनाय प्रसङ्गेन  
> सर्वोद्धारप्रयत्नवान् ।  
> तस्माज् ज्ञात्वा हि गीतार्थं  
> कृष्णः सेव्यो हि सर्वदा ।। ३।।  
> अतस्तदर्थं गीतार्थो  
> निगूढो विनिरूपितः।  
> श्रीमदाचार्यपादाब्ज-  
> भक्त्या लब्धो ह्यनन्यया।। ४।।  
> 
> श्रीमदाचार्यपादेषु  
> गीतार्थकुसुमांजलिः ।  
> न्यस्तस्तेन प्रसीदन्तु  
> ते सदा मयि किंकरे।। ५।।
>
> पुष्टिमार्गीय भक्तानां  
> विहारार्थं सुनिर्मला । 
> कृता श्रीकृष्ण-भावाब्धि-  
> गीतामृततरंगिणी।। ६ ।।

५२४

यह है गीता का सार जो अमृततरंगिणी के अन्त में लेखक ने स्वयं लिख दिया है।

विट्ठलेश्वर के गीतातात्पर्य का भी सन्दर्भ गो. पुरुषोत्तम ने अपनी टीका में यत्र-तत्र दिया है। उनकी टीका संक्षिप्त, किन्तु मार्मिक है। यह टीका डा. वासुदेवकृष्ण चतुर्वेदी के हिन्दी अनुवाद के साथ प्रकाशित है। इसका एक संस्करण सं. २०३५ वि. में कांकरोली से भी प्रकाशित हुआ था।

### सन्दर्भ-ग्रन्थ
१. भगवद्गीता ११ टीकाएं, ३ खण्ड सं. परिमल प्रकाशन, दिल्ली, में संकलित वल्लभगोस्वामी की भगवद्गीताटीका। 

२. गीतातात्पर्य, हिन्दी अनुवाद सहित, बम्बई, १६३४ । १३. गीतामृततरंगिणी, गो. पुरुषोत्तम, विद्याविभाग, कांकरोली, १६७८।
