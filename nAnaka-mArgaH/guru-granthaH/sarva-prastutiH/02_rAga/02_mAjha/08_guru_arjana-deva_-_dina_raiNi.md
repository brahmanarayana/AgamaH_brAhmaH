+++
title = "०८ गुरु अर्जन-देव - दिन रैणि"

+++
<details open><summary>विश्वास-प्रस्तुतिः</summary>

माझ महला ५ दिन रैणि
ੴ सतिगुर प्रसादि ॥
</details>

<details><summary>मूलम्</summary>

माझ महला ५ दिन रैणि
ੴ सतिगुर प्रसादि ॥
</details>

<details open><summary>विश्वास-प्रस्तुतिः</summary>

सेवी सतिगुरु आपणा हरि सिमरी दिन सभि रैण ॥ आपु तिआगि सरणी पवां मुखि बोली मिठड़े वैण ॥ जनम जनम का विछुड़िआ हरि मेलहु सजणु सैण ॥ जो जीअ हरि ते विछुड़े से सुखि न वसनि भैण ॥ हरि पिर बिनु चैनु न पाईऐ खोजि डिठे सभि गैण ॥ आप कमाणै विछुड़ी दोसु न काहू देण ॥ करि किरपा प्रभ राखि लेहु होरु नाही करण करेण ॥ हरि तुधु विणु खाकू रूलणा कहीऐ किथै वैण ॥ नानक की बेनंतीआ हरि सुरजनु देखा नैण ॥१॥
</details>

<details><summary>मूलम्</summary>

सेवी सतिगुरु आपणा हरि सिमरी दिन सभि रैण ॥ आपु तिआगि सरणी पवां मुखि बोली मिठड़े वैण ॥ जनम जनम का विछुड़िआ हरि मेलहु सजणु सैण ॥ जो जीअ हरि ते विछुड़े से सुखि न वसनि भैण ॥ हरि पिर बिनु चैनु न पाईऐ खोजि डिठे सभि गैण ॥ आप कमाणै विछुड़ी दोसु न काहू देण ॥ करि किरपा प्रभ राखि लेहु होरु नाही करण करेण ॥ हरि तुधु विणु खाकू रूलणा कहीऐ किथै वैण ॥ नानक की बेनंतीआ हरि सुरजनु देखा नैण ॥१॥
</details>

<details><summary>दर्पण-भाषार्थ</summary>

पद्अर्थ: रैणि = रजनि, रअणि, रात। सेवी = मैं सेवा करूं। सिमरी = मैं स्मरण करूं। सभि = सारे। आपु = सवै भाव। मुखि = मुंह से। बोली = मैं बोलूं। वैण = वचन, वअण, बोल। जनम जनम का = कई जन्मों के। सैण = सज्जन। जो जीअ = जो जीव। सुखि = सुख से। भैण = हे बहिन! चैनु = शांति। गैण = णणु, आकाश। आप कमाणै = अपने किए कर्मों अनुसार। काहू = किसी (और) को। प्रभ = हे प्रभु! करण करेण = करने कराने के योग्य। हरि = हे हरि! खाकू = ख़ाक में। कहिऐ = (हम जीव) कहें। वैण = वचन, तरले, विनतियां। सुरजनु = उत्तम पुरख। देखा = मैं देखूँ।1।
</details>

<details><summary>दर्पण-टिप्पनी</summary>

नोट: ‘जीअ’ है ‘जीउ’ का बहुवचन।
</details>

<details><summary>दर्पण-भाषार्थ</summary>

अर्थ: (हे बहिन! प्रभु मेहर करे) मैं अपने गुरु की शरण पड़ूँ, और मैं अपनी जिंदगी के सारे दिन व सारी रातें परमात्मा का स्मरण करती रहूँ। स्वै भाव त्याग के (अहंकार छोड़ के) मैं गुरु की शरण पड़ूं और मुंह से (उसके आगे ये) मीठे बोल बोलूँ (कि हे सतिगुरु!) मुझे सज्जन प्रभु मिला दे। मेरा मन कई जन्मों का उससे विछुड़ा हुआ है।  
हे बहिन! जो जीव परमात्मा से विछुड़े रहते हैं वे सुख से नहीं बस सकते। मैंने सारे (धरती) आकाश खोज के देख लिए हैं कि प्रभु पति के मिलाप के बिना आत्मिक सुख नहीं मिल सकता।  
(हे बहिन!) मैं अपने किए कर्मों के अनुसार (प्रभु पति से) विछुड़ी हुई हूँ। (इस बारे) मैं किसी और को दोष नहीं दे सकती।  
हे प्रभु! मेहर कर, मेरी रक्षा कर, तेरे बगैर और कोई कुछ करने कराने की स्मर्था नहीं रखता। हे हरि! तेरे मिलाप के बिना मिट्टी में मिल जाते हैं। (इस दुख की) तड़प और किसे बताएं?  
(हे बहिन!) नानक की ये विनती है कि मैं किसी तरह अपनी आँखों से उस उत्तम पुरुष परमात्मा के दर्शन करूँ।1।
</details>

[[0137]]
<details open><summary>विश्वास-प्रस्तुतिः</summary>

जीअ की बिरथा सो सुणे हरि सम्रिथ पुरखु अपारु ॥ मरणि जीवणि आराधणा सभना का आधारु ॥ ससुरै पेईऐ तिसु कंत की वडा जिसु परवारु ॥ ऊचा अगम अगाधि बोध किछु अंतु न पारावारु ॥ सेवा सा तिसु भावसी संता की होइ छारु ॥ दीना नाथ दैआल देव पतित उधारणहारु ॥ आदि जुगादी रखदा सचु नामु करतारु ॥ कीमति कोइ न जाणई को नाही तोलणहारु ॥ मन तन अंतरि वसि रहे नानक नही सुमारु ॥ दिनु रैणि जि प्रभ कंउ सेवदे तिन कै सद बलिहार ॥२॥
</details>

<details><summary>मूलम्</summary>

जीअ की बिरथा सो सुणे हरि सम्रिथ पुरखु अपारु ॥ मरणि जीवणि आराधणा सभना का आधारु ॥ ससुरै पेईऐ तिसु कंत की वडा जिसु परवारु ॥ ऊचा अगम अगाधि बोध किछु अंतु न पारावारु ॥ सेवा सा तिसु भावसी संता की होइ छारु ॥ दीना नाथ दैआल देव पतित उधारणहारु ॥ आदि जुगादी रखदा सचु नामु करतारु ॥ कीमति कोइ न जाणई को नाही तोलणहारु ॥ मन तन अंतरि वसि रहे नानक नही सुमारु ॥ दिनु रैणि जि प्रभ कंउ सेवदे तिन कै सद बलिहार ॥२॥
</details>

<details><summary>दर्पण-भाषार्थ</summary>

पद्अर्थ: जीअ की = जिंद की। बिरथा = व्यथा, पीड़ा। संम्रिथ = समर्थ, हरेक किस्म की ताकत रखने वाला। पुरखु = सब में व्यापक। मरणि जीवणि = सारी उम्र। आधारु = आसरा। ससुरै = ससुराल में, परलोक में। पेईऐ = पेके घर में, इस लोक में। जिसु = जिस (कंत) का। अगाधि बोध = जिसका बोध अगाध है, अथाह ज्ञान का मालिक। छारु = स्वाह, राख, चरण धूल। दैआल = दय+आलय, दया का घर। आदि जुगादी = शुरू से ही। सुमारु = गिनती, अंदाजा। तिन कै = उन से। सद = सदा।2।  
अर्थ: परमात्मा सब ताकतों का मालिक है, सब में व्यापक है और बेअंत है, वही जिंद का दुख दर्द सुनता है। सारी ही उम्र उसकी आराधना करनी चाहिए, वह सब जीवों का आसरा उम्मीद है। (सृष्टि के बेअंत ही जीव) जिस प्रभु पति का (बेअंत) बड़ा परिवार है, जीव-स्त्री लोक परलोक में उसके आसरे ही रहि सकती है। वह परमात्मा (आत्मा उड़ानों में) सब से ऊँचा है, अगम्य (पहुँच से परे) है, अथाह ज्ञान का मालिक है, उसके गुणों का अंत नहीं पाया जा सकता, इस पार उस पार का छोर नहीं ढूँढा जा सकता।  
वही सेवा उस प्रभु को पसंद आती है, जो उसके संत जनों के चरणों की धूल बन के की जाए। वह गरीबों का खसम सहारा है। वह विकारों में डूबे जीवों को बचाने वाला है। वह कर्तार शुरू से ही (जीवों की) रक्षा करता आ रहा है, उसका नाम सदा कायम रहने वाला है। कोई जीव उसका मूल्य नहीं पा सकता। कोई जीव उसकी हस्ती का अंदाजा नहीं लगा सकता। हे नानक! वह प्रभु जी हरेक जीव के मन में तन में मौजूद है। उस प्रभु के गुणों का अंत नहीं पाया जा सकता।  
मैं उन लोगों से सदा कुर्बान जाता हूँ जो दिन रात प्रभु का स्मरण करते रहते हैं।2।
</details>

<details open><summary>विश्वास-प्रस्तुतिः</summary>

संत अराधनि सद सदा सभना का बखसिंदु ॥ जीउ पिंडु जिनि साजिआ करि किरपा दितीनु जिंदु ॥ गुर सबदी आराधीऐ जपीऐ निरमल मंतु ॥ कीमति कहणु न जाईऐ परमेसुरु बेअंतु ॥ जिसु मनि वसै नराइणो सो कहीऐ भगवंतु ॥ जीअ की लोचा पूरीऐ मिलै सुआमी कंतु ॥ नानकु जीवै जपि हरी दोख सभे ही हंतु ॥ दिनु रैणि जिसु न विसरै सो हरिआ होवै जंतु ॥३॥
</details>

<details><summary>मूलम्</summary>

संत अराधनि सद सदा सभना का बखसिंदु ॥ जीउ पिंडु जिनि साजिआ करि किरपा दितीनु जिंदु ॥ गुर सबदी आराधीऐ जपीऐ निरमल मंतु ॥ कीमति कहणु न जाईऐ परमेसुरु बेअंतु ॥ जिसु मनि वसै नराइणो सो कहीऐ भगवंतु ॥ जीअ की लोचा पूरीऐ मिलै सुआमी कंतु ॥ नानकु जीवै जपि हरी दोख सभे ही हंतु ॥ दिनु रैणि जिसु न विसरै सो हरिआ होवै जंतु ॥३॥
</details>

<details><summary>दर्पण-भाषार्थ</summary>

पद्अर्थ: अराधनि = जपते हैं। सद = सदा। बखसिंदु = बख्शने वाला। जीउ = जिंद, जीवात्मा। पिंडु = शरीर। जिनि = जिस (परमात्मा) ने। दितीनु = दिती उनि, उसने दी है। जपीऐ = जपना चाहिए। मंतु = मंत्र, जाप। मनि = मन में। नराइणो = नारायण। भगवंतु = भाग्यशाली। जीअ की = जिंद की। लोचा = चाहत। दोख = पाप। हंतु = नाश हो जाते हैं। हरिआ = आत्मिक जीवन वाला (जैसे सूखा हुआ वृक्ष पानी से हरा हो जाता है, जी पड़ता है)।3।  
अर्थ: जिस (परमात्मा) ने (सब जीवों की) जिंद (जीवात्मा) बनाई है, (सबका) शरीर पैदा किया है। मेहर करके सबको जिंद दी है। जो सब जीवों पर बख्शिश करने वाला है, जिसको संत जन सदा ही जपते हैं, गुरु के शब्द के द्वारा उसका स्मरण करना चाहिए, उसका पवित्र नाम जपना चाहिए। वह परमात्मा सबसे बड़ा मालिक (ईश्वर) है, उसके गुणों का अंत नहीं पाया जा सकता, उसका मूल्य नहीं पाया जा सकता।  
जिस मनुष्य के मन में परमात्मा आ बसता है उसे भाग्यशाली कहना चाहिए। जिसे मालिक पति प्रभु मिल जाता है उसकी जीवात्मा की हरेक तमन्ना पूरी हो जाती है। नानक (भी) उस हरि का जाप जप के आत्मिक जीवन हासिल कर रहा है।  
जिस मनुष्य को ना दिन ना रात, किसी भी वक्त परमात्मा नहीं भूलता उसके सारे पाप नाश हो जाते हैं, वह मनुष्य आत्मिक जीवन वाला हो जाता है (जैसे पानी के बगैर सूख रहा पेड़ पानी से हरा हो जाता है)।3।
</details>

<details open><summary>विश्वास-प्रस्तुतिः</summary>

सरब कला प्रभ पूरणो मंञु निमाणी थाउ ॥ हरि ओट गही मन अंदरे जपि जपि जीवां नाउ ॥ करि किरपा प्रभ आपणी जन धूड़ी संगि समाउ ॥ जिउ तूं राखहि तिउ रहा तेरा दिता पैना खाउ ॥ उदमु सोई कराइ प्रभ मिलि साधू गुण गाउ ॥ दूजी जाइ न सुझई किथै कूकण जाउ ॥ अगिआन बिनासन तम हरण ऊचे अगम अमाउ ॥ मनु विछुड़िआ हरि मेलीऐ नानक एहु सुआउ ॥ सरब कलिआणा तितु दिनि हरि परसी गुर के पाउ ॥४॥१॥
</details>

<details><summary>मूलम्</summary>

सरब कला प्रभ पूरणो मंञु निमाणी थाउ ॥ हरि ओट गही मन अंदरे जपि जपि जीवां नाउ ॥ करि किरपा प्रभ आपणी जन धूड़ी संगि समाउ ॥ जिउ तूं राखहि तिउ रहा तेरा दिता पैना खाउ ॥ उदमु सोई कराइ प्रभ मिलि साधू गुण गाउ ॥ दूजी जाइ न सुझई किथै कूकण जाउ ॥ अगिआन बिनासन तम हरण ऊचे अगम अमाउ ॥ मनु विछुड़िआ हरि मेलीऐ नानक एहु सुआउ ॥ सरब कलिआणा तितु दिनि हरि परसी गुर के पाउ ॥४॥१॥
</details>

<details><summary>दर्पण-भाषार्थ</summary>

पद्अर्थ: पूरणो = पूर्ण। कला = शक्ति। सरब कला पूरणो = सारी शक्तियों से भरपूर। प्रभू = हे प्रभु! मंञु = मेरा। थाउ = जगह, आसरा। हरी = हे हरि! ओट = सहारा, आसरा। गही = पकड़ी। जीवों = मैं जीवित हूँ, मेरे अंदर आत्मिक जीवन पैदा होता है। प्रभ = हे प्रभु! समाउ = समाऊँ, मैं समाया रहूँ। मिलि = मिल के। साधू = गुरु। जाइ = जगह। अगिआन बिनासन = हे अज्ञान के नाश करने वाले! तम हरन = हे अंधेरा दूर करने वाले! अमाउ = अमाप, अमित। हरि = हे हरि! सुआउ = स्वार्थ, उद्देश्य। तितु = उस में। दिनि = दिन में। तिति दिनि = उस दिन में। हरि = हे हरि! परसी = मैं परसूँ, मैं छूऊँ। पाउ = पैर।4।  
अर्थ: हे प्रभु! तू सारी शक्तियों से भरपूर है। मैं निमाणी का तू आसरा है। हे हरि! मैंने अपने मन में तेरी ओट ली है, तेरा नाम जपके मेरे अंदर आत्मिक जीवन पैदा होता है।  
हे प्रभु! अपनी मेहर कर मैं तेरे संत जनों की चरण धूल में समाया रहूँ। जिस हाल में तू मुझे रखता है मैं (खुशी से) उसी हाल में रहता हूँ। जो कुछ तू मुझे देता है वही मैं पहनता हूँ, वही मैं खाता हूँ।  
हे प्रभु! मुझसे वही उद्यम करा (जिसकी इनायत से) मैं गुरु को मिल केतेरे गुण गाता रहूँ। (तेरे बिना) मुझे और कोई जगह नहीं सूझती। तेरे बिना मैं और किस के आगे फरियाद करूँ?  
हे अज्ञानता का नाश करने वाले हरि! हे (मोह का) अंधकार दूर करने वाले हरि! हे (सब से) ऊँचे! हे अगम्य (पहुँच से परे)! हे अमित हरि! नानक का ये उद्देश्य है कि (नानक के) विछुड़े हुए मन को (अपने चरणों में) मिला हे। हे हरि! (मुझ नानक को) उस दिन सारे ही सुख (प्राप्त हो जाते हैं) जब मैं गुरु के चरण छूता हूँ।4।1।
</details>

<details open><summary>विश्वास-प्रस्तुतिः</summary>

वार माझ की तथा सलोक महला १
</details>

<details><summary>मूलम्</summary>

वार माझ की तथा सलोक महला १
</details>

<details><summary>दर्पण-भाषार्थ</summary>

पद्अर्थ: तथा = और।  
अर्थ: राग माझ की ये वार और इसके साथ दिए हुए शलोक गुरु नानक देव जी के उचारे हुए हैं।4।
</details>

<details><summary>दर्पण-भाव</summary>

पउड़ीवार भाव:  
(1) इस बहुरंगी जगत में जीव ‘नाम’ के बिना दुखी हो रहा है।  
(2) बहुरंगी पदार्थों के मोह में जीव कर्तार को भूल जाता है और इसके अंदर तृष्णा की आग भड़कती है।  
(3) ये बहुरंगी जगत है तो प्रभु का अपना स्वरूप; पर अहंम्, अहंकार व लोभ के कारण जीव को इस असलियत की समझ नहीं पड़ती।  
(4) मूर्ख, पराई वस्तु को अपनी जान के भोगों में प्रवृति होता है और दुख उठाता है।  
(5) जब तक जीव के अंदर तृष्णा की अग्नि भड़की हुई है, तब तक जंगल में जा के डेरा लगाने से भी शांति नहीं मिलती।  
(6) विद्या प्राप्त करके नेता प्रचारक बन के भी जीव का अपना कुछ नहीं सँवरता। मूर्ख, मूर्ख ही रहता है।  
(7) जब तक जीव कच्चे का व्यापारी है तब तक माया में फंसा हुआ है, तब तक ये कंगाल ही है दुखी है।  
(8) मूर्ख इस बाग़ मिलख घर बार को अपना समझता है, ये ‘अपनत्व’ ही इसके दुखों का मूल है।  
(9) ‘अपनत्व’ में पड़ कर जीव ‘स्वै’ को नहीं पहचानता। माया के पदार्थों के मोह में दिवाना है और खपता दुखी होता है।  
(10) बहुरंगी पदार्थों के भोग मोहरे की तरह हैं, जो भी इनमें बसा, वही मारा गया। चाहे वह किसी भी जाति का हो। ‘जाति’ भी मदद नहीं करती।  
(11) बहुरंगी पदार्थों की ‘आशाएं’ बना बना के जीव मौत को भी भुला देता है। अपने आप को ठीक समझता है। नमक हारम जीव प्रभु के उपकार भुला के दुखी होता है।  
(12) जब तक जीव के अंदर ‘माया’ वाला ‘खोट’ है तब तक वह ईश्वरीय दरगाह से दूर है। पर जिसे गुरु की शरण प्राप्त हो जाए वह खोटे से खरा हो जाता है।  
(13) गुरु के सन्मुख होने से ‘अपनत्व’ (माया से पकड़) का नाश होता है। बहुरंगी पदार्थों की जगह जीव कर्तार को सच्चा साथी समझने लग पड़ता है।  
(14) पर, गुरु के सन्मुख तभी हो सकता है अगर प्रभु की मेहर हो। गुरु की शिक्षा पे चल के ‘नाम’ स्मरण करके ‘स्वै’ गवाता है। इस तरह प्रभु में जुड़ने से सुखी होते हैं।  
(15) गुरु के बताए हुए मार्ग पर चलने से प्रभु का नाम प्राप्त होता है और प्रभु में लीन हो जाते हैं।  
(16) पर, जो मनुष्य अपने मन के पीछे चलते हैं वे अहंकार के कारण दुखी होते हैं।  
(17) ‘नाम’, पूरे गुरु से ही मिलता है। पर, पूरे गुरु का रास्ता त्याग के मन के पीछे चलने वाले दुनिया के धंधों में ही ठगे जाते हैं (भटकते रह जाते हैं) और जिंदगी व्यर्थ गवा लेते हैं।  
(18) आत्मा के लिए ‘भाव’रूपी ‘भोजन’ सतिगुरु से ही मिलता है। गुरु ने प्रसन्न हो के ये दाति जिसे दी, उसकी आत्मा पुल्कित रहती है।  
(19) जगत तृष्णा की आग में जल रहा है। ज्यों ज्यों लालच में प्रवृति होता है, ये आग और भड़कती है। गुरु के शब्द के द्वारा ये बुझती है।  
(20) दुनिया के सिर पे हर समय मौत का सहम कायम है। दुनिया के पदार्थों का साथ निभता नहीं, पर धंधों में फंसा जीव समझता नहीं। ये समझ सतिगुरु की मेहर से ही आती है।  
(21) मनुष्य पिछली बनीं ‘वादियों’ के आसरे चलता है। धार्मिक पुस्तकों के पाठ व व्याख्यान या धार्मिक वेष के द्वारा बनीं ‘वादियों’ की लकीर में से निकल के ही ‘नाम’ में लीन हो सकते हैं। सतिगुरु के शब्द के द्वारा महिमा ही प्रभु में जोड़ती है।  
(22) जो मनुष्य गुरु के शब्द के द्वारा महिमा करते हैं, वे पति प्रभु के नजदीक होने के कारण सुंदर लगते हैं। उनसे प्रभु पति प्यार करता है।  
(23) पति प्रभु की महिमा करके ढाढी का हृदय-कमल खिल उठता है, विकार उसके नजदीक नहीं फटकते। ये सच्चा रास्ता उसे गुरु से मिलता है।  
(24) जिस मनुष्य पे प्रभु मेहर करे, उसे सतिगुरु की महिमा की दाति देता है। उसके अंदर से ही नाम रत्न मिल जाता है। उसके अंदर प्रकाश हो जाता है।  
(25) जिस पर गुरु मेहरवान होता है, उसे ‘नाम’ मिलता है। कोई चिन्ता-फिक्र व मौत का डर उसे छू नहीं सकते।  
(26) प्रभु के दर से महिमा की दाति ही मांगनी चाहिए। ‘नाम’ की दाति जिन्हें मिलती है वे प्रभु का रूप हो जाते हैं।  
(27) जिन्हें महिमा की दाति मिलती है, सिफति ही उनकी जिंदगी का आसरा बन जाती है। महिमा ही उनके लिए आदर सत्कार है क्योंकि कीर्ति के द्वारा उन्हें सिफतों का मालिक मिल जाता है।  
सम्पूर्ण भाव:  
(1) ये बहुरंगी जगत कर्तार ने रचा है और कर्तार का रूप है। पर, जीव इसके मोह में तृष्णा अधीन हो के कर्तार को विसार के अस्लियत भूल जाता है और दुखी होता है। (१ से ४)  
(2) इस तृष्णा की आग से बचने के लिए ना जंगल में डेरा, ना विद्वता, ना ऊँची जाति सहायता कर सकते हैं। इस बाग़ मिलख घर बार को ‘अपना’ समझना मूर्खता है। ये ‘अपनत्व’ ही मनुष्य को पागल किए रखता है। ये मोहरा है, जो इसके आत्मिक जीवन को खत्म कर देता है। क्योंकि, इस ‘अपनत्व’ से पैदा हुई ‘आशाओं’ के कारण जीव कर्तार दातार को विसार देता है। (५ से ११)  
(3) ये (माया की) ‘अपनत्व’ गुरु की शरण पड़ने से मिटती है; गुरु से नाम मिलता है, प्रेम प्राप्त होता है, जो आत्मा की खुराक है। ज्यों ज्यों ये आत्मिक खुराक मिलती है तृष्णा की आग बुझती है मौत का सहम दूर होता जाता है और परमात्मा सच्चा साथी प्रतीत होने लग पड़ता है। (१२ से २०)  
(4) मनुष्य पिछली बनी ‘वादियों’ के आसरे चलता है। इन लकीरों में से कोई धार्मिक वेष अथवा पाठ-व्याख्यान निकाल नहीं सकते। जब गुरु के शब्द के द्वारा मनुष्य महिमा में लगता है तो इसका हृदय खिलने लग पड़ता है। इसके अंदरनाम रत्न से प्रकाश हो जाता है, और कोई चिन्ता-फिक्र व मौत का डर इसे छू नहीं सकता।  
सो, प्रभु दर से महिमा ही की दाति मांगें। ज्यों ज्यों महिमा में जुड़ते हैं, यही जिंदगी का आसरा बन जाती है। दुनिया के आदर सम्मान इसके समक्ष तुच्छ प्रतीत होते हैं। क्योंकि महिमा के द्वारा सिफतों का मालिक मिल पड़ता है। (२१ से २७)  
मुख्य भाव:  
कर्तार के रचे बहुरंगी जगत की ममता मनुष्य के लिए दुखों का मूल है। गुरु की शरण पड़ कर प्रभु का नाम स्मरण करने से ही इससे बच सकते हैं। जंगलवास, विद्या, उच्च जाति, धार्मिक वेष, पाठ अथवा कोई सियानप चातुर्य इससे बचा नहीं सकते। प्रभु के दर से गुरु की शरण व नाम जपने की दाति ही सदैव मांगें।
</details>

<details><summary>दर्पण-टिप्पनी</summary>

पर, इसका ये भाव नहीं कि इस ‘वार’ की पउड़ियां और शलोक गुरु नानक देव जी ने इकट्ठे ही उचारे थे। ‘वार’ सिर्फ ‘पउड़ियों’ का संग्रह है। ‘वार’ का असल रूप केवल ‘पउड़ियां’ हैं। गुरु ग्रंथ साहिब की बीड़ तैयार करने के समय ये शलोक गुरु अरजन देव जी ने मिला दिए थे। ‘वारों’ के साथ दर्ज करने के बाद जो शलोक ज्यादा बच रहे, वह उन्होंने आखिर में इकट्ठे लिख दिए और शीर्षक लिखा ‘सलोक वारां ते वधीक’।  
इस ‘वार’ की सारी बनावट को थोड़ा गौर से देखने से ये बात स्पष्ट दिखाई देने लगती है कि पहिले सिर्फ ‘पउड़ियां’ थीं। ‘बनावट’ में निम्न-लिखित बातें ध्यान रखने योग्य है;  
(1) कुल 27 पउड़ियां हैं और हरेक पउड़ी की आठ-आठ तुकें हैं।  
(2) 27 पउड़ियों में से सिर्फ 14 ऐसी हैं, जिनके साथ शलोक सिर्फ गुरु नानक देव जी के हैं।  
(3) पर, इन शलोकों की गिनती हरेक पउड़ी के साथ एक जैसी नहीं। 10 पउड़ियों के साथ दो-दो शलोक हैं और निम्न-लिखित 4 पउड़ियों के शलोक इस प्रकार हैं;  
पउड़ी नं: १ के साथ 3 श्लोक  
पउड़ी नं: ७ के साथ 3 श्लोक  
पउड़ी नं: ९ के साथ 4 श्लोक  
पउड़ी नं: १३ के साथ 7 श्लोक  
(4) पउड़ी नं: ३, १८, २२ और २५ के साथ कोई भी श्लोक गुरु नानक देव जी का नहीं है।  
(5) बाकी रह गई 9 पउड़ियां; इनके साथ एक-एक श्लोक गुरु नानक देव जी का है, एक-एक व अन्य गुरु साहिबानों का।  
हरेक ‘पउड़ी’ में तुकों की गिनती एक जैसी होने के कारण ये स्पष्ट प्रतीत होता है कि गुरु नानक देव जी ने ये ‘वार’ लिखते वक्त ‘काव्य’ सहजता का भी ख्याल रखा है। पर जिस कवि गुरु ने पउड़ियों की संरचना पर इतना ध्यान दिया है, उस संबंधी ये नहीं कहा जा सकता कि श्लोक लिखने के समय कहीं दो-दो लिख दिये, कहीं 3, कहीं 4 कहीं7 लिख दिए और कई पउड़ियां खाली ही रहने दीं।  
असल बात ये है कि ‘वार’ का पहला स्वरूप सिर्फ पउड़ियां हैं। श्लोक गुरु अरजन देव जी ने दर्ज किए हैं।
</details>

<details open><summary>विश्वास-प्रस्तुतिः</summary>

मलक मुरीद तथा चंद्रहड़ा सोहीआ की धुनी गावणी ॥
</details>

<details><summary>मूलम्</summary>

मलक मुरीद तथा चंद्रहड़ा सोहीआ की धुनी गावणी ॥
</details>

<details><summary>दर्पण-भाषार्थ</summary>

पद्अर्थ: तथा = और।  
अर्थ: इस को मुरीद खान व चंद्रहड़ा सोहीआ की धुन से गाना चाहिए।।
</details>

<details><summary>दर्पण-टिप्पनी</summary>

मुरीद खान और चंद्रहड़ा, दो राजपूत सरदार हुए हैं अकबर के दरबार में। पहले की जाति थी ‘मलिक’ तथा दूसरे की ‘सोही’। दोनों की आपस में लगती थी। एक बार बादशाह ने मुरीद खान को काबुल की मुहिम पे भेजा, उसने वैरी को जीत तो लिया, पर राज प्रबंध में कुछ देर लग गई। चंद्रहड़े ने अकबर के पास चुगली लगा दी कि मुरीद खान आकी हो के बैठा है। सो, मलिक के विरुद्ध फौज दे के इसे भेजा गया। दोनों जंग में आपस में लड़के मारे गए। ढाढियों ने इस जंग की ‘वार’ लिखी, देश में प्रचलित हुई। गुरु अरजन साहिब ने ऊपर लिखे शीर्षक में हिदायत की है कि गुरु नानक देव जी की ये माझ की वार उस धुनि (सुर) में गानी है जिसमें मुरीद खान वाली गाई जाती है।  
मुरीद खान वाली वार का नमूना: “काबल विच मुरीद खां फड़िआ वड जोर।”
</details>
