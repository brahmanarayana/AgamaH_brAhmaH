+++
title = ""

+++


## देवगंधारी
[[0527]]
<details open><summary>विश्वास-प्रस्तुतिः</summary>

रागु देवगंधारी महला ४ घरु १ ॥
</details>

<details><summary>मूलम्</summary>

रागु देवगंधारी महला ४ घरु १ ॥
</details>

<details><summary>दर्पण-पदार्थ</summary>

पद्अर्थ: लिव = लगन, प्रेम। जसु = महिमा। गुरमति = गुरु की मति पर चल के। सभागे = सौभाग्य वाले।1। रहाउ।
</details>

<details><summary>दर्पण-भाषार्थ</summary>

अर्थ: (हे भाई!) जिस मनुष्यों की प्रीति मालिक प्रभु (के चरणों) से लग जाती है वह मालिक के (सच्चे) सेवक, (सच्चे) दास बन जाते हैं। (हे प्रभु!) जो मनुष्य गुरु की मति पर चल के तेरी महिमा करते हैं, उनके मुँह सुंदर भाग्यों वाले हो जाते हैं।1। रहाउ।
</details>

<details><summary>दर्पण-पदार्थ</summary>

पद्अर्थ: मोहनि = मोहन ने। बिसम = हैरान। मुखि लागे = मुखि लागि, मुंह लग के, दर्शन कर के।1।
</details>

<details><summary>दर्पण-भाषार्थ</summary>

अर्थ: (हे भाई!) परमात्मा के नाम से जिस मनुष्यों की लगन लग जाती है, उन के माया (के मोह) के बंधन टूट जाते हैं, स्वतंत्र हो जाते हैं। (हे सखी! मन को) मोह लेने वाले गुरु ने मेरा मन अपने प्यार में बाँध लिया है, उस सोहाने गुरु के दर्शन करके मैं मस्त हो गई हूँ। (इस वास्ते माया के मोह के रस्से मेरे पास नहीं फटकते)।1।
</details>

<details><summary>दर्पण-पदार्थ</summary>

पद्अर्थ: रैणि = (जिंदगी की) रात। सोई = सोई रही। किंचत = थोड़ी सी ही। गुर किरपा = गुरु की कृपा से। मोहि = मुझे। सरि = जैसा, बराबर। अवरु = कोई और। लागे = लगता, दिखता।2।
</details>

<details><summary>दर्पण-भाषार्थ</summary>

अर्थ: (हे सखी!) मैं (जिंदगी की) सारी रात माया के मोह के अंधेरे में सोई रही (आत्मिक जीवन के बारे में बेसुध रही), अब गुरु की थोड़ी सी कृपा से मैं जाग पड़ी हूँ।  
हे दास नानक के सुंदर मालिक प्रभु! मुझे (अब) तेरे जैसा कोई और नहीं दिखता।2।1।
</details>

<details><summary>दर्पण-पदार्थ</summary>

पद्अर्थ: कहहु = बताओ। कितु = किस में? कितु गली = किस गली में? संत = हे संत जनो! मारगु = रास्ता। पीछै = (तुम्हारे) पीछे पीछे। चली = मैं चलूँ।1। रहाउ।
</details>

<details><summary>दर्पण-भाषार्थ</summary>

अर्थ: हे हरि के संत जनो! मुझे बताओ, मेरा सोहाना प्रीतम किस गली में मिलेगा? मुझे (उस गली का) रास्ता बताओ (ता कि) मैं भी तुम्हारे पीछे-पीछे चली चलूँ।1। रहाउ।
</details>

<details><summary>दर्पण-पदार्थ</summary>

पद्अर्थ: प्रिअ के = प्यारे के। सुखाने = मीठे लग रहे हैं। हीअरै = हृदय में। चालु = (जीवन) चाल, जुगति। लटुरी = लूटने वाली, बेकाबू हुई। मधुरी = मदरी, छोटी। ठाकुर भाई = ठाकुर को भा गई। ओह सुंदरि = वह सुंदर जीव-स्त्री। ढुलि = डुल के, बह के, फिसल के, झुक के, विनम्रता सहित।1।
</details>

<details><summary>दर्पण-टिप्पनी</summary>

नोट: शब्द ‘सुंदर’ पुलिंग है, ‘सुंदरि’ स्त्रीलिंग।
</details>

<details><summary>दर्पण-भाषार्थ</summary>

अर्थ: (हे जिज्ञासु जीव-स्त्री!) जिसके हृदय में प्यारे प्रभु की महिमा के वचन सुखद बन जाते हैं, जिसको जीवन की चाल अच्छी लगने लग पड़ती है, वह (पहले चाहे) लटोर (थी) मदरी (थी, वह) मालिक प्रभु को प्यारी लगने लग पड़ती है, वह सुंदर जीव-स्त्री विनिम्रता धार के प्रभु चरणों में मिल जाती है।1।
</details>

<details><summary>दर्पण-पदार्थ</summary>

पद्अर्थ: भावै पिर = पिर को पसंद आ जाए। सा = वह जीव-स्त्री। तितु = उस में। तितु राहि = उस राह पर।2।
</details>

<details><summary>दर्पण-भाषार्थ</summary>

अर्थ: (हे सखी!) एक परमात्मा ही सब का पति है, सारी सखियां (जीव-स्त्रीयां) उस प्यारे की ही हैं, पर जो पति-प्रभु को पसंद आ जाती है वह अच्छी बन जाती है।  
बिचारा गरीब नानक (उसके रास्ते पर चलने के लिए) क्या कर सकता है? जो जीव-स्त्री हरि-प्रभु को अच्छी लग जाए, वही उस रास्ते पर चल सकती है।2।
</details>

<details><summary>दर्पण-पदार्थ</summary>

पद्अर्थ: मन = हे मन! मुखि = मुँह से। बोलीऐ = बोलना चाहिए। गुरमुखि = गुरु की शरण पड़ के। चलूले रंगि = गाढ़े रंग में। राती = रंगी जाती है। चोलीऐ = चोली, हृदय। भीनी = भीग जाती है, तर हो जाती है।1। रहाउ।
</details>

<details><summary>दर्पण-भाषार्थ</summary>

अर्थ: हे मेरे मन! मुँह से सदा परमात्मा का नाम उचारना चाहिए। हे भाई! गुरु की शरण पड़ कर जो जीव-स्त्री (प्रभु-प्रेम के) गाढ़े रंग में रंगी जाती है उसकी हृदय-चोली प्रभु-प्रेम से तरो-तर रहती है।1। रहाउ।
</details>

<details><summary>दर्पण-पदार्थ</summary>

पद्अर्थ: हउ = मैं। फिरउ = फिरती हूँ। दिवानी = कमली। आवल बावल = बावली, झल्ली। कारणि = (मिलने के) वास्ते। ढोलीऐ = ढोला, प्यारा।गुल गोलीऐ = गोलियों की गोली। गोली = नौकरानी, दासी, सेवादारनी।1।
</details>

<details><summary>दर्पण-टिप्पनी</summary>

नोट: ‘तिस की’ में से शब्द ‘तिसु’ की ‘ु’ मात्रा संबंधक ‘की’ के कारण हट गई है।
</details>

<details><summary>दर्पण-भाषार्थ</summary>

अर्थ: हे भाई! मैं उस प्यारे हरि-प्रभु को मिलने के वास्ते कमली हुई फिरती हूँ, झल्ली हुई फिरती हूँ। अगर कोई मुझे मेरा प्यारा प्रभु-प्रीतम मिला दे, तो मैं उसकी दासियों की दासी (बनने को तैयार हूँ)।1।
</details>

<details><summary>दर्पण-पदार्थ</summary>

पद्अर्थ: अंम्रितु = आत्मिक जीवन देने वाला जल। झोलीऐ = झोल के, हिला के, प्रेम से। प्रसादि = कृपा से। देहि = शरीर, हृदय। टोलीऐ = टोल के, तलाश के।2।
</details>

<details><summary>दर्पण-भाषार्थ</summary>

अर्थ: (हे जिज्ञासु जीव-स्त्री!) तू अपने गुरु सत्पुरख को प्रसन्न कर ले (गुरु के बताए हुए राह पर चलना शुरू कर, और उसका दिया हुआ) आत्मिक जीवन देने वाला हरि-नाम-जल प्रेम से पीती रह (यही तरीका है ढोल-हरि को मिलने का)।  
हे दास नानक! गुरु की कृपा से ही परमात्मा मिलता है, और मिलता है अपने हृदय में ही तलाश करने से।2।3।
</details>

<details><summary>दर्पण-पदार्थ</summary>

पद्अर्थ: अब = अब। पहि = पास। हारि = हार के, थक के, और सारे आसरे छोड़ के। जब = अब जबकि। प्रभु की सरणि = हे प्रभु! तेरी शरण। राखु = बचा के।1। रहाउ।
</details>

<details><summary>दर्पण-भाषार्थ</summary>

अर्थ: अब मैं और सारे आसरे छोड़ के मालिक प्रभु की शरण आ गई हूँ। जब कि अब, हे प्रभु! मैं तेरी शरण आ गई हूँ, चाहे मुझे रख चाहे मार (जैसी तेरी रजा है मुझे उसी हाल रख)।1। रहाउ।
</details>

[[0528]]
<details><summary>दर्पण-पदार्थ</summary>

पद्अर्थ: लोकन की = लोगों वाली। उपमा = बड़ाई। ते = वे सारी। बैसंतरि = आग में। जारि = जला दी हैं। कहउ = बेशक कहे। ढारि दीओ = ढाल दिया है, भेटा कर दी है, देह अध्यास दूर कर दिया है, शारीरिक मोह छोड़ दिया है।1।
</details>

<details><summary>दर्पण-टिप्पनी</summary>

नोट: ‘कहउ’ है हुकमी भविष्यत, अन्य-पुरुष, एक वचन। ये ध्यान रखना कि ये शब्द यहाँ ‘वर्तमान काल, उत्तम पुरुष एक वचन’ नहीं है।
</details>

<details><summary>दर्पण-भाषार्थ</summary>

अर्थ: दुनिया वाली समझदारी, और दुनियावी बड़प्पन-इन्हें मैंने आग में जला दिया है। चाहे मुझे कोई अच्छा कहे चाहे कोई बुरा कहे, मैंने तो अपना शरीर (ठाकुर के चरणों में) भेट कर दिया है।1।
</details>

<details><summary>दर्पण-पदार्थ</summary>

पद्अर्थ: ठाकुर प्रभ = हे ठाकुर! हे प्रभु! राखहु = तू रखता है। धारि = धार के। मुरारि = हे मुरारी!।2।
</details>

<details><summary>दर्पण-भाषार्थ</summary>

अर्थ: हे मालिक! हे प्रभु! जो भी कोई (भाग्यशाली) तेरी शरण आ पड़ता है, तू मेहर करके उसकी रक्षा करता है। हे दास नानक! (कह:) हे हरि जी! हे मुरारी! मैं तेरी शरण आया हूँ, मेरी इज्जत रख।2।4।
</details>

<details><summary>दर्पण-पदार्थ</summary>

पद्अर्थ: हउ = मैं। देखि = देख के। जीवा = मैं जीता हूँ, मेरे अंदर आत्मिक जीवन पैदा होता है। जिसु हिरदै = जिस हृदय में। नामु मुरारी = मुरारी का नाम (मुर+अरि, मुर = दैत्य का वैरी, परमात्मा)।1। रहाउ।
</details>

<details><summary>दर्पण-भाषार्थ</summary>

अर्थ: मैं उस (गुरु, साधु) से कुर्बान जाता हूँ जो (हर समय) परमात्मा के महिमा के गीत गाता रहता है। उस गुरु का साधु के दर्शन कर करके मेरे अंदर आत्मिक जीवन पैदा होता है जिसके हृदय में (सदा) परमात्मा का नाम बसता है।1। रहाउ।
</details>

<details><summary>दर्पण-पदार्थ</summary>

पद्अर्थ: पावन = पवित्र। पुरख = सर्व व्यापक। किउ करि = कैसे? मिलह = हम मिलें। जूठारी = मलीन। जीइ = जी में, दिल में। मुखि = मुँह में। करमहीण = बद्किस्मत। कूड़िआरी = झूठ के बंजारे।1।
</details>

<details><summary>दर्पण-टिप्पनी</summary>

नोट: ‘जीइ’ शब्द ‘जीउ’ से बना अधिकरण कारक, एकवचन।
</details>

<details><summary>दर्पण-भाषार्थ</summary>

अर्थ: हे स्वामी! हे सर्व-व्यापक प्रभु! तू सदा ही पवित्र है, पर हम मैले जीवन वाले हैं, हम तुझे कैसे मिल सकते हैं? हमारे दिल में कुछ और होता है, हमारे मुँह पर कुछ और होता है (मुँह से हम कुछ और कहते हैं), हम बुरे भाग्यों वाले हैं, हम सदा झूठी माया के ग्राहक बने रहते हैं।1।
</details>

<details><summary>दर्पण-पदार्थ</summary>

पद्अर्थ: मुद्र = मोहर, चिन्ह, निशान, भेस, दिखावा। रिद = हृदय। दुसट = बुरा, बुरे विचार।2।
</details>

<details><summary>दर्पण-भाषार्थ</summary>

अर्थ: हे हरि! हे स्वामी! तेरा नाम हमारा दिखावा है (हम दिखावे के तौर पर जपते रहते हैं), पर हमारे हृदय में सदा बुरे विचार भरे रहते हैं। हे दास नानक! (कह:) हे स्वामी! मैं तेरी शरण आ पड़ा हूँ, जैसे भी हो सके मुझे (इस पाखण्ड से) बचा ले।2।4।
</details>

<details><summary>दर्पण-पदार्थ</summary>

पद्अर्थ: सुंदरि = (स्त्री-लिंग) सुंदर स्त्री। नकटी = नाक कटी, बद्शकल। बेसुआ = वेश्वा। घरि = घर में। जमतु है = पैदा हो जाता है। परिओ है = पड़ जाता है। ध्रकटी = धरकट स्त्री का पुत्र, व्यभचारिन का पुत्र, हरामी।1। रहाउ।
</details>

<details><summary>दर्पण-भाषार्थ</summary>

अर्थ: हे भाई! परमात्मा के नाम के बिना ये सुंदर (मानव) काया बद्शकल ही जानो। जैसे अगर किसी वैश्या के घर पुत्र पैदा हो जाए, तो उसका नाम हरामी पड़ जाता है (चाहे वह शकल से सुंदर ही क्यों ना हो)।1। रहाउ।
</details>

<details><summary>दर्पण-पदार्थ</summary>

पद्अर्थ: हिरदै = हृदय में। सुआमी = मालिक प्रभु। ते = वह लोग। बिगड़ रूप = बिगड़ी हुई शकल वाले, बद्शकल। बेरकटी = (रकट = रक्त, लहू) बिगड़े हुए खून वाले, कोढ़ी। भ्रसटी = भ्रष्ट, विकारों में गिरे हुए, गंदे आचरण वाला।1।
</details>

<details><summary>दर्पण-भाषार्थ</summary>

अर्थ: हे भाई! जिस मनुष्यों के हृदय में मालिक प्रभु की (याद) नहीं, वे मनुष्य बद्सूरत ही हैं; वे कोढ़ी हैं। जैसे कोई गुरु से बेमुख मनुष्य (चाहे चतुराई की) बहुत सारी बातें करनी जानता हो (लोगों को अपनी बातों से रिझा ले, पर) परमात्मा की दरगाह में भ्रष्ट ही (गिना जाता) है।1।
</details>

<details><summary>दर्पण-पदार्थ</summary>

पद्अर्थ: पग = पैर। चकटी = चट्टे, परसे। पतित = विकारों में गिरे हुए। मिलि = मिल के। छुकटी = विकारों से बच जाते हैं।2।
</details>

<details><summary>दर्पण-भाषार्थ</summary>

अर्थ: हे नानक! (कह:) जिस मनुष्यों पर प्यारा प्रभु मेहरवान होता है वे मनुष्य संत जनों के पैर परसते रहते हैं। गुरु की संगति में मिल के विकारी मनुष्य भी अच्छे आचरण वाले बन जाते हैं, गुरु के डाले हुए मार्ग पर चल के वे विकारों के पँजे में से बच निकलते हैं।2।9। छका १।
</details>

<details><summary>दर्पण-टिप्पनी</summary>

नोट: 'छका/छक्का' छह शब्दों का संग्रह।  
नोट: शीर्षक में सिर्फ पहले शब्द के साथ ही शब्द ‘महला ४’ बरता गया है। फिर कहीं नहीं। आखिरी शब्द ‘छका १’ ने ही काम चला दिया है।
</details>

<details open><summary>विश्वास-प्रस्तुतिः</summary>

देवगंधारी महला ५ घरु २ ੴ सतिगुर प्रसादि ॥
</details>

<details><summary>मूलम्</summary>

देवगंधारी महला ५ घरु २ ੴ सतिगुर प्रसादि ॥
</details>

<details><summary>दर्पण-पदार्थ</summary>

पद्अर्थ: माई = हे माँ! लाईऐ = जोड़ना चाहिए। कमलु = कमल फूल। परगासे = खिल उठता है।1। रहाउ।
</details>

<details><summary>दर्पण-भाषार्थ</summary>

अर्थ: हे माँ! गुरु के चरणों में चिक्त जोड़ना चाहिए। (गुरु के माध्यम से जब) परमात्मा दयावान होता है, तो (हृदय का) कमल-पुष्प खिल उठता है। हे माँ! सदा (गुरु की शरण पड़ के) परमात्मा का ध्यान धरना चाहिए।1। रहाउ।
</details>

<details><summary>दर्पण-पदार्थ</summary>

पद्अर्थ: अंतरि = (शरीरों के) अंदर। सभ महि = सारी सृष्टि में। घटि अवघटि = हरेक शरीर में। सभ ठाई = सभ जगहों में। दिखाईऐ = दिखाई देता है।1।
</details>

<details><summary>दर्पण-भाषार्थ</summary>

अर्थ: हे माँ! शरीरों के अंदर एक परमात्मा ही बस रहा है, बाहर सारे जगत पसारे में भी एक परमात्मा ही बस रहा है, सारी सृष्टि में वही एक व्यापक है। हरेक शरीर में हर जगह सर्व-व्यापक परमात्मा ही (बसता) दिखाई दे रहा है।1।
</details>

<details><summary>दर्पण-पदार्थ</summary>

पद्अर्थ: उसतति = बड़ाई, उपमा, महिमा। मुनि केते = बेअंत मुनि जन। कतहू = किसी तरफ से भी। सुख दाते = हे सुख देने वाले! दुख भंजन = हे दुखों का नाश करने वाले! सद = सदा।2।
</details>

<details><summary>दर्पण-भाषार्थ</summary>

अर्थ: हे प्रभु! बेअंत ऋषि-मुनि जन, और, बेअंत (तेरे) सेवक-जन तेरी उपमा करते आ रहे हैं, किसी से भी तेरे गुणों का अंत नहीं पाया जा सका। हे दास नानक! (कह:) हे सुख देने वाले! हे दुखों के नाश करने वाले! तुझसे सदा सदके जाना चाहिए।2।1।
</details>

<details><summary>दर्पण-पदार्थ</summary>

पद्अर्थ: माई = हे माँ! होनहार = जो (प्रभु के हुक्म में) जरूर घटित होनी है। राचि रहिओ = खचित है, व्यस्त है। रचना = खेल। कहा = कहाँ। खोईऐ = खो रहा है।1। रहाउ।
</details>

<details><summary>दर्पण-भाषार्थ</summary>

अर्थ: हे माँ! (जगत में) वही कुछ घटित हो रहा है जो (परमात्मा की मर्जी के अनुसार, आज्ञा मुताबिक) जरूर होना है। परमात्मा खुद अपनी इस जगत खेल में व्यस्त है, कहीं लाभ हो रहा है, कहीं कुछ गवा रहा है।1। रहाउ।
</details>

<details><summary>दर्पण-पदार्थ</summary>

पद्अर्थ: कह = कहाँ। फूलहि = बढ़ते फूलते हैं। बिखै = विषौ विकार। सोग = शोक, गम। हसनो = हसीं। कब = कब। रोईऐ = रोएं। भरे = भरे हुए, लिबड़े हुए। अभिमानी = अहंकारी। साधू संगि = गुरु की संगति में।1।
</details>

<details><summary>दर्पण-भाषार्थ</summary>

अर्थ: हे माँ! (जगत में) कहीं खुशियां बढ़-फूल रही हैं, कहीं विषय-विकारों के कारण चिन्ता-फिक्र बढ़ रहे हैं। कहीं हसीं हो रही है, कहीं रोया जा रहा है। कहीं कोई अहंकारी मनुष्य अहंकार की मैल से लिप्त हैं, कहीं गुरु की संगति में बैठ के (अहं की मैल को) धोया जा रहा है।1।
</details>

<details><summary>दर्पण-पदार्थ</summary>

पद्अर्थ: मेटै = मिटा सकता। अलोईऐ = देखते हैं। कहु = कह। जिह प्रसादि = जिसकी कृपा से। सुखि = आत्मिक आनंद में। सोईऐ = लीन रह सकते हैं।2।
</details>

<details><summary>दर्पण-भाषार्थ</summary>

अर्थ: (हे माँ! जगत में परमात्मा के बिना) कोई दूसरा नहीं दिखता, कोई जीव उस परमात्मा का किया (हुक्म) मिटा नहीं सकता।  
हे नानक! कह: मैं उस गुरु से कुर्बान हूँ जिसकी कृपा से (परमात्मा की रजा में रह के) आत्मिक आनंद में लीन रह सकते हैं।2।2।
</details>

[[0529]]
<details><summary>दर्पण-पदार्थ</summary>

पद्अर्थ: माई = हे माँ! सोच = चिन्ता। भै = अनेक डर सहम। तजउ = त्यागूँ, मैं छोड़ दूँ। परत = पड़ी रह के।1। रहाउ।
</details>

<details><summary>दर्पण-टिप्पनी</summary>

नोट: ‘भै’ है ‘भउ’ का बहुवचन।
</details>

<details><summary>दर्पण-भाषार्थ</summary>

अर्थ: हे माँ! (पति प्रभु की शरण ना पड़ने वालियों की दशा) सुन के मुझे चिन्ता छा जाती है, मुझमें डर-सहम व्याप्तता है, मैं डरती हूँ (कि कहीं मेरा भी ऐसा हाल ना हो। इस वास्ते मेरा सदा ही ये तमन्ना रहती है कि) मालिक-प्रभु की शरण पड़ी रहके मैं (अपने अंदर से) मेर-तेर गवा दूँ, अहंकार त्याग दूँ।1। रहाउ।
</details>

<details><summary>दर्पण-पदार्थ</summary>

पद्अर्थ: भल = भला। मानउ = मानूँ, मानती हूँ। नाहिन = नहीं। काबोल = कुबोल, कटु वचन। निमख = आँख झपकने जितना समय। बिसरउ = कहीं विसर जाए। हीए मोरे ते = मेरे हृदय से। हीआ = हृदय। जाई = जाए। हउ = मैं।1।
</details>

<details><summary>दर्पण-टिप्पनी</summary>

नोट: ‘बिसरउ’ है हुकमी भविष्यत, अन्य-पुरुष, एकवचन।
</details>

<details><summary>दर्पण-भाषार्थ</summary>

अर्थ: हे माँ! प्रभु-पति जो जो हुक्म करता है, मैं उसी में भला समझती हूँ, मैं (उसकी मर्जी के बारे में) कोई उल्टा बोल नहीं बोलती। (हे माँ! मेरी सदैव ये प्रार्थना है कि) पलक झपकने जितने समय के लिए भी वह प्रभु-पति मेरे हृदय से ना बिसरे, (उसको) भूलने से मुझे आत्मिक मौत आ जाती है।1।
</details>

<details><summary>दर्पण-पदार्थ</summary>

पद्अर्थ: सुखदाई = सुख देने वाला। इआनप = अंजानापन। जरत = सहता। निरगुनि = (स्त्रीलिंग) गुणहीन। करूपि = बुरे रूप वाली। हउ = मैं। भरत = भरता, पति।2।
</details>

<details><summary>दर्पण-भाषार्थ</summary>

अर्थ: हे माँ! वह सर्व-व्यापक कर्ता-प्रभु (मुझे) सारे सुख देने वाला है, मेरे अंजानेपन को वह बहुत बर्दाश्त करता रहता है। हे नानक! (कह: हे माँ!) मैं गुण-हीन हूँ, मैं कुरूप हूँ, मेरी कुल भी श्रेष्ठ नहीं है; पर मेरा पति-प्रभु सदा खिले माथे (आनंदमयी) रहने वाला है।2।3।
</details>

<details><summary>दर्पण-पदार्थ</summary>

पद्अर्थ: मन = हे मन! कीरति = महिमा। सद हूँ = सदा ही। उधारै = (संसार समुंदर से) बचा लेता है। बरन = सवर्ण, ऊँची जाति वालों को। अबरना = अवर्ण, नीच जाति वालों को। सभ हूँ = सब को।1। रहाउ।
</details>

<details><summary>दर्पण-भाषार्थ</summary>

अर्थ: हे (मेरे) मन! सदा ही परमात्मा की महिमा करता रह। (महिमा के गीत) गाने वालों को, सुनने वालों को, नाम जपने वालों को, सभी को (चाहे वह) ऊँची जाति वाले (हों, चाहे) नीच जाति वाले - सबको परमात्मा संसार समुंदर से बचा लेता है।1। रहाउ।
</details>

<details><summary>दर्पण-पदार्थ</summary>

पद्अर्थ: जह ते = जहाँ से, जिस जगह से। तही = उसी जगह में। बिधि = तरीका। तब हूँ = तब ही। जहा जहा = जहाँ जहाँ। देही = शरीर। कब हूँ = कभी भी।1।
</details>

<details><summary>दर्पण-भाषार्थ</summary>

अर्थ: (हे मेरे मन! जब महिमा करते रहें) तब ही ये बिधि समझ में आती है कि जिस प्रभु से जीव पैदा होता है (महिमा की इनायत से) उसी में लीन हो जाता है। (हे मन!) जहाँ जहाँ भी परमात्मा ने शरीर-रचना की है, कभी भी कोई सदा यहाँ टिका नहीं रह सकता।1।
</details>

<details><summary>दर्पण-पदार्थ</summary>

पद्अर्थ: भै = डर। संगि = संगति में। तजि = त्याग के। लब = लालच।2।
</details>

<details><summary>दर्पण-टिप्पनी</summary>

नोट: ‘भै’ है ‘भउ’ का बहुवचन।
</details>

<details><summary>दर्पण-भाषार्थ</summary>

अर्थ: (हे मेरे मन! सदा महिमा करता रह) परमात्मा जब दयावान होता है (उसकी मेहर से) आनंद (हृदय में) आ बसता है, और, सारे डर भ्रम नाश हो जाते हैं। हे नानक! कह: साधु-संगत में (महिमा की इनायत से) लालच त्याग के सारे उद्देश्य पूरे हो गए हैं।2।4।
</details>

<details><summary>दर्पण-पदार्थ</summary>

पद्अर्थ: मन = हे मन! जिउ = जैसे हो सके। प्रभ भावउ = प्रभु को अच्छा लगने लगूँ। नाना = नन्हा, छोटा सा, निमाणा। होइ = हो के। बुलावउ = मैं बुलाता हूँ।1। रहाउ।
</details>

<details><summary>दर्पण-भाषार्थ</summary>

अर्थ: हे मेरे मन! मैं नीचों से भी नीच हो के, बहुत छोटा हो के, निमाणा हो के, गरीब बन के, अपने प्रभ के आगे अरजोई करता रहता हूँ, (ता कि) जैसे भी हो सके मैं अपने उस प्रभु को अच्छा लगने लग जाऊँ।1। रहाउ।
</details>

<details><summary>दर्पण-पदार्थ</summary>

पद्अर्थ: अडंबर = पसारे। बिरथे = व्यर्थ। ता सिउ = उन से। घटावउ = मैं घटाता हूँ। मानै = मानता है। पावउ = मैं पाता हूँ।1।
</details>

<details><summary>दर्पण-भाषार्थ</summary>

अर्थ: हे मेरे मन! माया के ये अनेक पसारे व्यर्थ हैं (क्योंकि इनसे साथ टूट जाना है), मैं इनसे अपना प्यार घटाए जा रहा हूँ, (मैं यही समझता हूँ कि) जैसे मेरा अपना मालिक प्रभु सुख मानता है, मैं भी उसी में (सुख मान के) इज्जत प्राप्त करता हूँ।1।
</details>

<details><summary>दर्पण-पदार्थ</summary>

पद्अर्थ: रेणु = चरण धूल। कमावउ = मैं कमाता हूँ। जीवउ = मैं आत्मिक जीवन हासिल करता हूँ। मुखहु = मुँह से। बुलावउ = मैं बुलाता हूँ।2।
</details>

<details><summary>दर्पण-भाषार्थ</summary>

अर्थ: हे नानक! (कह:) मैं अपने दासों के दासों की चरण-धूल मांगता हूँ, मैं प्रभु के सेवकों की सेवा करता हूँ, सारे सुख सारे बड़प्पन मैं इसी में ही समझता हूँ। जब मैं अपने प्रभु को मुँह से बुलाता हूँ मैं आत्मिक जीवन हासिल कर लेता हूँ।2।5।
</details>

<details><summary>दर्पण-पदार्थ</summary>

पद्अर्थ: तउ प्रसादि = तव प्रसादि, तेरी कृपा से। भ्रमु = भटकना। डारिओ = दूर कर दी। ते = से। सभु को = हरेक जीव। इहै = यह ही।1। रहाउ।
</details>

<details><summary>दर्पण-भाषार्थ</summary>

अर्थ: हे प्रभु जी! तेरी मेहर से मैंने अपने मन की भटकना दूर कर ली है, तेरी कृपा से मैंने अपने मन में ये इरादा कर लिया है कि (तेरा पैदा किया हुआ) हरेक प्राणी मेरा अपना ही है।1। रहाउ।
</details>

<details><summary>दर्पण-पदार्थ</summary>

पद्अर्थ: कोटि = करोड़ों। पराध = अपराध, पाप। दरसनि = दर्शन से। उतारिओ = उतार लिया है। बिदारिओ = नाश कर लिया है।1।
</details>

<details><summary>दर्पण-भाषार्थ</summary>

अर्थ: हे प्रभु! तेरी सेवा भक्ति करने से मेरे (पहले किए हुए) करोड़ों ही पाप मिट गए हैं, तेरे दर्शनों से मैंने (अपने अंदर के हरेक) दुख दूर कर लिए हैं। तेरा नाम जपते हुए मैंने बड़ा आनंद लिया है, और, चिन्ता रोग (अपने मन में से) हटा दिया है।1।
</details>

<details><summary>दर्पण-पदार्थ</summary>

पद्अर्थ: साधू संगि = गुरु की संगति में। बिसारिओ = भुला लिया है। बंध = बंधन। किरपा निधि = हे कृपा के खजाने! उधारिओ = बचा लिया है।2।
</details>

<details><summary>दर्पण-भाषार्थ</summary>

अर्थ: हे प्रभु! गुरु की संगति में टिक के मैंने काम, क्रोध, लोभ, झूठ, निंदा (आदि विकारों को अपने मन में से) भुला लिया है। हे नानक! (कह:) हे कृपा के खजाने प्रभु! तूने मेरे माया के बंधन काट दिए हैं, तूने खुद ही मुझे (संसार समुंदर में से) बचा लिया है।2।6।
</details>

<details><summary>दर्पण-पदार्थ</summary>

पद्अर्थ: मन = हे मन! सिआनप = चतुराई। रही = खत्म हो जाती है। करन करावनहार = खुद ही सब कुछ करने और जीवों से करवाने की ताकत रखने वाला। ओट = आसरा। गही = पकड़ी।1। रहाउ।
</details>

<details><summary>दर्पण-भाषार्थ</summary>

अर्थ: हे नानक! (कह:) हे मेरे मन! जो मनुष्य सब कुछ कर सकने और सब कुछ (जीवों से) करा सकने वाले परमात्मा मालिक का आसरा लेता है उसकी (अपनी) सारी चतुराई खत्म हो जाती है।1। रहाउ।
</details>

<details><summary>दर्पण-पदार्थ</summary>

पद्अर्थ: आपु = स्वै भाव। मेटि = मिटा के। साधू गही = साधु की बताई हुई। मानि = मान के। लही = दूर हो जाती है।1।
</details>

<details><summary>दर्पण-भाषार्थ</summary>

अर्थ: हे मेरे मन! गुरु की बताई हुई यह (अपनी चतुराई-समझदारी छोड़ देने वाली) शिक्षा जिस मनुष्यों ने ग्रहण की, और, जो स्वैभाव मिटा के प्रभु की शरण आ पड़े, उन्होंने प्रभु की रजा मान के आत्मिक आनंद पाया, उनके अंदर से भ्रम (-रूपी) अंधकार दूर हो गया।1।
</details>

<details><summary>दर्पण-पदार्थ</summary>

पद्अर्थ: जान = हे सुजान! प्रबीन = प्रवीण, हे माहिर! अही = मांगी है, आया हूँ। उथापनहारे = हे नाश करने की ताकत रखने वाले! कुदरति = ताकत। कीम = कीमत। नही = पड़ती।2।
</details>

<details><summary>दर्पण-भाषार्थ</summary>

अर्थ: हे सुजान और समझदार मालिक! हे मेरे प्रभु! मैं तेरी शरण आया हूँ। हे एक छिन में पैदा करके नाश करने की ताकत रखने वाले प्रभु! (किसी तरफ से भी) तेरी ताकत का मूल्य नहीं पड़ सकता।1।7।
</details>

<details><summary>दर्पण-पदार्थ</summary>

पद्अर्थ: प्रान दाते = हे जीवन देने वाले! सुखदाते = हे सुख देने वाले! प्रसादि = कृपा से। काहू = किसी विरले ने। जाते = तेरे साथ गहरी सांझ डाली।1। रहाउ।
</details>

<details><summary>दर्पण-भाषार्थ</summary>

अर्थ: हे जीवन देने वाले हरि! हे सुख देने वाले प्रभु! किसी विरले मनुष्य ने गुरु की कृपा से तेरे साथ गहरी सांझ डाल ली है।1। रहाउ।
</details>

<details><summary>दर्पण-पदार्थ</summary>

पद्अर्थ: प्रीतम = हे प्रीतम! काल = आत्मिक मौत। ना खाते = नहीं खा जाती। रंगि = प्रेम रंग में। लाल = चाव भरे। रसि = रस में। माते = मस्त।1।
</details>

<details><summary>दर्पण-भाषार्थ</summary>

अर्थ: हे प्रीतम प्रभु! जो तेरे संत तेरे ही बने रहते हैं, आत्मिक मौत उनके स्वच्छता भरे जीवन को समाप्त नहीं कर सकती। हे प्रभु! वह तेरे संत तेरे प्रेम रंग में लाल हुए रहते हैं, वह तेरे नाम-रस में मस्त रहते हैं।1।
</details>

[[0530]]
<details><summary>दर्पण-पदार्थ</summary>

पद्अर्थ: किलबिख = पाप। कोटि = करोड़ों। दोख = दोष, ऐब। प्रभ = हे प्रभु! द्रिसटि = निगाह। हाते = नाश हो जाते हैं, हत्या हो जाती है। पराते = पड़ते हैं।2।
</details>

<details><summary>दर्पण-भाषार्थ</summary>

अर्थ: हे प्रभु! (जीवों के किए हुए) बड़े-बड़े पाप, करोड़ों एैब और रोग तेरी मेहर की निगाह से नाश हो जाते हैं।  
हे नानक! (कह:) जो मनुष्य गुरु के चरणों में आ पड़ते हैं वे सोते जागते हर वक्त परमात्मा की महिमा के गीत गाते रहते हैं।2।8।
</details>

<details><summary>दर्पण-पदार्थ</summary>

पद्अर्थ: जत कत = जहाँ कहाँ, हर जगह। देखिओ = मैंने देख लिया है। नैणी = अपनी आँखों से। को = का। अंम्रितु = आत्मिक जीवन देने वाला जल। जा की बैणी = जिसकी महिमा वाले गुरु वचनों में।1। रहाउ।
</details>

<details><summary>दर्पण-भाषार्थ</summary>

अर्थ: हे भाई! जो परमात्मा सब जीवों को दातें देने वाला है सारे सुख देने वाला है, जिस परमात्मा की महिमा भरे गुरु-शबदों में आत्मिक जीवन देने वाला नाम-जल है, उसको मैंने (गुरु की कृपा से) हर जगह अपनी आँखों से देख लिया है।1। रहाउ।
</details>

<details><summary>दर्पण-पदार्थ</summary>

पद्अर्थ: अधेरा = अंधेरा। संती = संत जनों ने। जीअ दानु = आत्मिक जीवन की दाति। गुर दैणी = देनहार गुरु ने। जलते = जल रहे। सीतल = ठंडा ठार, शांत चिक्त।1।
</details>

<details><summary>दर्पण-भाषार्थ</summary>

अर्थ: हे भाई! संत जनों ने (मेरे अंदर से) अज्ञान अंधेरा काट दिया है, देवनहार गुरु ने मुझे आत्मिक जीवन की दाति बख्शी है। प्रभु ने मेहर करके मुझे अपना (सेवक) बना लिया है (तृष्णा की आग में) जल रहा मैं शांत-चिक्त हो गया हूँ।1।
</details>

<details><summary>दर्पण-पदार्थ</summary>

पद्अर्थ: करमु धरमु = (शास्त्रों के अनुसार माना हुआ) धार्मिक काम। उपजि न आइओ = मुझसे हो नहीं सका। निरमल करणी = (तीर्थ स्नान आदि द्वारा) स्वच्छता का काम। छाडि = छोड़ के। संजम = इन्द्रियों को वश में करने के यत्न।2।
</details>

<details><summary>दर्पण-भाषार्थ</summary>

अर्थ: हे नानक! (कह: हे भाई! शास्त्रों के अनुसार मिथा हुआ कोई) धार्मिक कर्म मुझसे हो नहीं सका, (तीर्थ-स्नान के द्वारा) शरिरिक स्वच्छता वाला कोई काम मैं कर नहीं सका, अपनी चतुराई छोड़ के मैं गुरु की चरणी आ पड़ा हूँ।2।9।
</details>

<details><summary>दर्पण-पदार्थ</summary>

पद्अर्थ: जपि = जप के। लाहा = लाभ। गति = ऊँची आत्मिक अवस्था। सहज = आत्मिक अडोलता।1। रहाउ।
</details>

<details><summary>दर्पण-भाषार्थ</summary>

अर्थ: हे भाई! परमात्मा का नाम जप-जप के मानव जनम का लाभ कमा। (अगर तू नाम जपेगा तो) ऊँची आत्मिक अवस्था हासिल कर लेगा, आत्मिक अडोलता के सुख आनंद पाएगा, तेरी (आत्मिक) मौत की फाँसी काटी जाएंगी।1। रहाउ।
</details>

<details><summary>दर्पण-पदार्थ</summary>

पद्अर्थ: खोजत खोजत = तलाश करते करते। पहि = पास। आहा = है। निधाना = खजाना। करमि = (परमात्मा की) कृपा से।1।
</details>

<details><summary>दर्पण-भाषार्थ</summary>

अर्थ: हे भाई! तलाश करते-करते मैं इस निर्णय पर पहुँचा हूँ कि (ये लाभ) प्रभु के संत-जनों के पास है, और, ये नाम-खजाना उन मनुष्यों को मिलता है, जिनके माथे पर परमात्मा की बख्शिश से (कृपा से इसका प्राप्त होना) लिखा हुआ है।1।
</details>

<details><summary>दर्पण-पदार्थ</summary>

पद्अर्थ: से पतवंते = वे हैं इज्जत वाले। साहा = शाहूकार। सुघड़ = अच्छे जीवन वाले। विसाहा = खरीदा।2।
</details>

<details><summary>दर्पण-भाषार्थ</summary>

अर्थ: हे नानक! (कह: हे भाई!) वही मनुष्य ऊँचे भाग्यों वाले हैं वही इज्जत वाले हैं, वही पूरे शाहूकार हैं, वही सुंदर हैं, सु-जीवन वाले हैं, सुंदर स्वरूप हैं, जिन्होंने परमात्मा के नाम का माल-असवाब (वखर) खरीदा है।2।10।
</details>

<details><summary>दर्पण-पदार्थ</summary>

पद्अर्थ: मन = हे मन! कह = क्यूँ? अहंकारि = अहंकार से। अफारा = अफरा हुआ। दुरगंध = बदबू। अपावन = अपवित्र, गंदा। भीतरि = (तेरे शरीर के) अंदर। छारा = नाशवान।1। रहाउ।
</details>

<details><summary>दर्पण-भाषार्थ</summary>

अर्थ: हे मन! तू क्यों अहंकार से आफरा हुआ है? (तेरे शरीर के) अंदर बदबू है, गंदगी है, और, जो ये तेरा शरीर दिख रहा है ये भी नाशवान है।1। रहाउ।
</details>

<details><summary>दर्पण-पदार्थ</summary>

पद्अर्थ: जिन = जिस (कर्तार) ने। कीआ = पैदा किया है। परानी = हे प्राणी! जीउ = प्राण। धारा = सहारा दिया है। तिसहि = उस (कर्तार) को। तिआगि = छोड़ के। मरि = मर के। मुगध = हे मूर्ख! गवारा = हे गवार!।1।
</details>

<details><summary>दर्पण-भाषार्थ</summary>

अर्थ: हे प्राणी! जिस परमात्मा ने तुझे पैदा किया है, जिसने तेरी जिंद तेरे प्राणों को (शरीर का) आसरा दिया हुआ है उसका स्मरण किया कर। हे मूर्ख! हे गवार! तू उस परमात्मा को भुला के और ही पदार्थों के साथ चिपका रहता है, जनम-मरण के चक्र में पड़ा रहेगा।1।
</details>

<details><summary>दर्पण-पदार्थ</summary>

पद्अर्थ: अंध = अंधा। पिंगुल = लूला। मति हीना = मूर्ख। प्रभ = हे प्रभु!।2।
</details>

<details><summary>दर्पण-भाषार्थ</summary>

अर्थ: हे सब जीवों की रक्षा करने में समर्थ प्रभु! (जीव माया के मोह में) अंधे हुए पड़े हैं, तेरे भजन से गूँगे हो रहे हैं, तेरे रास्ते पर चलने से लूले हो चुके हैं, मूर्ख हो गए हैं, उनको तू खुद (इस मोह में से) बचा ले।  
हे नानक! (कह:) हे सब कुछ खुद कर सकने वाले और जीवों से करा सकने की स्मर्था रखने वाले प्रभु! इन जीवों के वश में कुछ भी नहीं (तू खुद इनकी सहायता कर)।2।11।
</details>

<details><summary>दर्पण-पदार्थ</summary>

पद्अर्थ: नेरै हू ते नेरै = नजदीक से नजदीक, पास ही। रैनि = रात। साझ = शाम।1। रहाउ।
</details>

<details><summary>दर्पण-भाषार्थ</summary>

अर्थ: हे भाई! दिन-रात शाम-सवेरे (हर वक्त) परमात्मा के गुण गाता रह, परमात्मा का नाम स्मरण करता रह, परमात्मा का ध्यान धरता रह। वह परमात्मा तेरे साथ ही बसता है।1। रहाउ।
</details>

<details><summary>दर्पण-पदार्थ</summary>

पद्अर्थ: उधरु देह = (उद्धार देह) शरीर का (संसार समुंदर से) पार उतारा कर ले। दुलभ देह = जो मानव शरीर मुश्किल से मिला है। साध संगि = गुरु की संगति में। जपेरै = जपता रह। मुहतु = आधी घड़ी। चसा = निमख मात्र। न बिलंबहु = देर ना कर। कालु = मौत। हेरै = ताक रही है।1।
</details>

<details><summary>दर्पण-भाषार्थ</summary>

अर्थ: हे भाई! गुरु की संगति में टिक के परमात्मा का नाम जपा कर, और, अपने इस मानव शरीर को (विकारों के समुंदर में डूबने से) बचा ले जो बड़ी मुश्किल से तुझे मिला है। हे भाई! मौत तुझे हर वक्त सदा देख रही है, तूने (नाम स्मरण करने में) एक घड़ी भी ढील नही करनी, आधी घड़ी भी देर नहीं करनी, रक्ती भर भी विलम्ब नहीं करनी।1।
</details>

<details><summary>दर्पण-पदार्थ</summary>

पद्अर्थ: बिला = बिल, खड। अंध = अंधी। ते = से, में से। करते = हे कर्तार! घरि तेरै = तेरे घर में। अधारु = आसरा। कउ = को। घनेरै = बहुत।2।
</details>

<details><summary>दर्पण-भाषार्थ</summary>

अर्थ: हे कर्तार! तेरे घर में किसी चीज की कमी नहीं (मेहर कर, तू खुद जीवों को माया के मोह की) घोर अंधेरी गुफा (बिल) में से निकाल ले। हे कर्तार! नानक को अपने नाम का आसरा दे, तेरे नाम में बेअंत सुख आनंद हैं।2।12। छके 2।
</details>

<details><summary>दर्पण-पदार्थ</summary>

पद्अर्थ: गुर मिलि = गुरु को मिल के। सहज = आत्मिक अडोलता। मंगल = खुशी। मूलु = आदि। बाधिओ = बाँध लिया।1। रहाउ।
</details>

<details><summary>दर्पण-भाषार्थ</summary>

अर्थ: हे (मेरे) मन! जिस मनुष्य ने गुरु को मिल के परमात्मा का नाम स्मरण किया, उसने आत्मिक अडोलता के सुख आनंद और खुशियों वाली जिंदगी का आरम्भ कर दिया।1। रहाउ।
</details>

<details><summary>दर्पण-पदार्थ</summary>

पद्अर्थ: करि = कर के। कीनो = बना लिया। फाधिओ = फाही। भाउ = प्यार। गाइ = गा के। मारगु = रास्ता। साधिओ = सुधार कर लिया, वश में कर लिया।1।
</details>

<details><summary>दर्पण-भाषार्थ</summary>

अर्थ: हे मन! परमात्मा ने कृपा करके जिस मनुष्य को अपना दास बना लिया, उसने उसके माया के मोह वाले बंधन काट दिए। उस मनुष्य ने (प्रभु चरणों में) प्रेम (करके, प्रभु की) भक्ति (करके) गोबिंद के गुण गा के (आत्मिक मौत) के रास्ते को अपने वश में कर लिया।1।
</details>

<details><summary>दर्पण-पदार्थ</summary>

पद्अर्थ: अनुग्रहु = कृपा। मोरचा = (लोहे को) जंग लगना, जंगाल। अमोल = कीमती। नानक = हे नानक! बेरा = बारी। अगम = अगम्य (पहुँच से परे)। अगाधिओ = अथाह।2।
</details>

<details><summary>दर्पण-भाषार्थ</summary>

अर्थ: हे मन! जिस मनुष्य पर परमात्मा की मेहर हुई, उस (के मन से माया के मोह) का जंग उतर गया, उसने परमात्मा का कीमती नाम-पदार्थ पा लिया। हे नानक! (कह:) मैं लाखों बार कुर्बान जाता हूँ अपने उस मालिक प्रभु से जो (जीवों की बुद्धि की) पहुँच से परे है, और, जो अथाह (गुणों वाला) है।2।13।
</details>

[[0531]]
<details><summary>दर्पण-पदार्थ</summary>

पद्अर्थ: माई = हे माँ! ता को आइआ सफल = जगत में उसका आना सफल हो जाता है। लिव = लगन।1। रहाउ।
</details>

<details><summary>दर्पण-भाषार्थ</summary>

अर्थ: हे माँ! जो मनुष्य परमात्मा के गुण गाता रहता है, परमात्मा के चरणों में प्रेम बनाए रखता है, उसका जगत में आना कामयाब हो जाता है।1। रहाउ।
</details>

<details><summary>दर्पण-पदार्थ</summary>

पद्अर्थ: सुघड़ु = सुव्यवस्थित। सूरु = शूरवीर। बेता = ज्ञानवान। साधू = गुरु। संगु = साथ। उचारु करे = उच्चारण करता है। रसना = जीभ (से)। बहुड़ि = दुबारा। धावै = भटकता।1।
</details>

<details><summary>दर्पण-भाषार्थ</summary>

अर्थ: हे माँ! जो मनुष्य गुरु का साथ प्राप्त कर लेता है, वह मनुष्य सुजीवन वाला, सुघड़, शूरवीर बन जाता है, वह अपनी जीभ से परमात्मा का नाम उच्चारता रहता है, और मुड़-मुड़ के जूनियों में नहीं भटकता।1।
</details>

<details><summary>दर्पण-पदार्थ</summary>

पद्अर्थ: रविआ = हर वक्त मौजूद। आन = कोई और। जन संगि = संत जनों की संगत में। जिसु लड़ि = जिस मनुष्य को संत जनों के पल्ले लग के।2।
</details>

<details><summary>दर्पण-भाषार्थ</summary>

अर्थ: हे नानक! (कह:) जिस मनुष्य को परमात्मा संत जनों के पल्ले से लगा देता है, उसे संत जनों की संगति में नर्क व रोग नहीं व्याप्तते, सर्व-व्यापक प्रभु हर समय उसके मन में उसके हृदय में बसा रहता है, प्रभु के बिना उसको (कहीं भी) कोई और नहीं दिखता।2।14।
</details>

<details><summary>दर्पण-पदार्थ</summary>

पद्अर्थ: चंचलु = कभी भी एक जगह न टिकने वाला। सुपनै = सपने में। उरझाइओ = फस रहा है। कबहू = कभी। बिकल = व्याकुल, बुद्धू। संगि माइओ = माइआ से।1। रहाउ।
</details>

<details><summary>दर्पण-भाषार्थ</summary>

अर्थ: हे भाई! कहीं भी कभी ना टिकने वाला मानव मन (चंचल मन) सपने (में दिखने जैसे पदार्थों) में फसा रहता है। कभी इतनी बात भी नहीं समझता कि यहाँ से आखिर चले जाना है। माया के मोह में बुद्धू बना रहता है।1। रहाउ।
</details>

<details><summary>दर्पण-पदार्थ</summary>

पद्अर्थ: कुसम = फूल। रसि = रस में, स्वाद में। रचिआ = मस्त। बिखिआ = माया। उपाइओ = उपाय, दौड़ भाग। सुनै = सुनता है। मनि = मन में। बेगि = जल्दी। तहा = उस तरफ।1।
</details>

<details><summary>दर्पण-भाषार्थ</summary>

अर्थ: हे भाई! मनुष्य फूलों (जैसे क्षण-भंगुर पदार्थों) के रंग व साथ के स्वाद में मस्त रहता है, सदा एक माया (एकत्र करने) का ही उपाय करता फिरता है। जब यह लोभ (की बात) सुनता है तो मन में खुशी मनाता है (जहाँ से कुछ प्राप्त होने की आशा होती है) उधर तुरंत उठ दौड़ता है।1।
</details>

<details><summary>दर्पण-पदार्थ</summary>

पद्अर्थ: स्रमु = श्रम, थकावट। दुआरै = द्वार पर, दर पे। पारब्रहमि = परमात्मा ने।2।
</details>

<details><summary>दर्पण-भाषार्थ</summary>

अर्थ: हे नानक! (कह:) भटकता-भटकता जब मनुष्य बहुत थक गया और गुरु के दर पर आया, तब मालिक परमात्मा ने इस पर मेहर की, और, अपने चरणों में मिला लिया।2।15।
</details>

<details><summary>दर्पण-पदार्थ</summary>

पद्अर्थ: सरब = सारे। कलिमल = पाप। डारन = दूर करने योग्य। मनहि = मन को। सधारन = आसरा देने वाले। मोहि = मैं।1। रहाउ।
</details>

<details><summary>दर्पण-भाषार्थ</summary>

अर्थ: हे भाई! गुरु के चरणों में पड़ने से सारे सुख मिल जाते हैं। (गुरु के चरण सारे) पाप दूर कर देते हैं, मन को सहारा देते हैं। मैं गुरु के चरणों का सहारा ले के ही (संसार-समुंदर से) पार लांघ रहा हूँ।1। रहाउ।
</details>

<details><summary>दर्पण-पदार्थ</summary>

पद्अर्थ: अरचा = देव पूजा के समय चंदन आदि की भेटा। बंदन = (देवताओं को) वंदना, नमस्कार। मोहि = मैं। बिगसै = खिल उठता है। परगासा = (आत्मिक जीवन का) प्रकाश। गरभै = गर्भ में, जूनि में।1।
</details>

<details><summary>दर्पण-भाषार्थ</summary>

अर्थ: हे भाई! मैं गुरु के चरणों की ही टहल सेवा करता हूँ- यही मेरे वास्ते देव-पूजा है, यही देव-मूर्ति के आगे चंदन आदि की भेट है, यही देवते की सेवा है, यही देव-मूर्ति के आगे नमस्कार है। (हे भाई! गुरु के चरणों में पड़ने से) मन खिल उठता है, आत्मिक जीवन की समझ पड़ जाती है, और, बार-बार जूनियों के चक्कर में नहीं पड़ते।1।
</details>

<details><summary>दर्पण-पदार्थ</summary>

पद्अर्थ: सफल = फल देने वाली। परसउ = मैं परसता हूँ। कउ = को। साध = गुरु।2।
</details>

<details><summary>दर्पण-भाषार्थ</summary>

अर्थ: हे भाई! मैं संत-जनों के चरण परसता हूँ, यही मेरे वास्ते फल देने वाली मूर्ति है, यही मेरे लिए मूर्ति का ध्यान धरना है। हे भाई! जब का मालिक प्रभु मुझ नानक पर दयावान हुआ है, मैं गुरु की शरण पड़ा हुआ हूँ।2।16।
</details>

<details><summary>दर्पण-पदार्थ</summary>

पद्अर्थ: पहि = पास। कहीऐ = कहनी चाहिए। चारि पदारथ = धर्म, अर्थ, काम, मोक्ष। निधि = खजाने। सहज = आत्मिक अडोलता। सिधि = करामाती ताकत।1। रहाउ।
</details>

<details><summary>दर्पण-भाषार्थ</summary>

अर्थ: हे भाई! अपने परमात्मा के पास ही अरजोई करनी चाहिए। (धर्म, अर्थ, काम, मोक्ष) ये चारों पदार्थ, आनंद खुशियों के खजाने, आत्मिक अडोलता के सुख, करामाती ताकतें- हरेक चीज परमात्मा से मिल जाती हैं।1। रहाउ।
</details>

<details><summary>दर्पण-पदार्थ</summary>

पद्अर्थ: मानु = अहंकार। तिआगि = छोड़ के। लागउ = लगूँ, लगता हूँ। अंचलु = पल्ला। गहीऐ = पकड़ना चाहिए। आँच = सेक। सागर = समुंदर। ते = से। अहीऐ = तमन्ना करनी चाहिए।1।
</details>

<details><summary>दर्पण-भाषार्थ</summary>

अर्थ: हे भाई! मैं तो अहंकार त्याग के परमात्मा के चरणों में ही पड़ा रहता हूँ। भाई! उस प्रभु का ही पल्ला पकड़ना चाहिए। (इस तरह विकारों की) आग के समुंदर से सेक नहीं लगता। मालिक प्रभु की शरण ही मांगनी चाहिए।1।
</details>

<details><summary>दर्पण-पदार्थ</summary>

पद्अर्थ: कोटि = करोड़ों। अक्रितघन = किए उपकार को भुला देने वाला, कृतघ्न। बहुरि = फिर, दुबारा। सहीऐ = सहता है। करुणामै = करुणामय, तरस स्वरूप। करुणा = तरस।2।
</details>

<details><summary>दर्पण-भाषार्थ</summary>

अर्थ: हे भाई! बड़े-बड़े अकृतज्ञों के करोड़ों पाप परमात्मा बार बार सह लेता है। हे नानक! परमात्मा पूर्ण तौर पर करुणामय है उसी की ही शरण पड़ना चाहिए।2।17।
</details>

<details><summary>दर्पण-पदार्थ</summary>

पद्अर्थ: रिदै = हृदय में। सोग = चिन्ता फिक्र। सभि = सारे। कलेसा = दुख।1। रहाउ।
</details>

<details><summary>दर्पण-भाषार्थ</summary>

अर्थ: (हे भाई! जिस मनुष्य के) हृदय में गुरु के चरण टिक जाते हैं, उस मनुष्य के सारे रोग, सारे गम, सारे दुख नाश हो जाते हैं।1। रहाउ।
</details>

<details><summary>दर्पण-पदार्थ</summary>

पद्अर्थ: किलविख = पाप। नासहि = नाश हो जाते हैं। कोटि = करोड़ों। मजन = डुबकी। निधानु = खजाना। सहजि = आत्मिक अडोलता में।1।
</details>

<details><summary>दर्पण-भाषार्थ</summary>

अर्थ: (हे भाई! गुरु के चरणों की इनायत से) जन्मों-जन्मांतरों के (किए) पाप नाश हो जाते हैं, (गुरु के चरण हृदय में बसाना ही) करोड़ों तीर्थों का स्नान है, करोड़ों तीर्थों के जल में डुबकी है। (गुरु के चरणों की इनायत से) गोबिंद के गुण गाते-गाते नाम-खजाना मिल जाता है, आत्मिक अडोलता में तवज्जो जुड़ी रहती है।1।
</details>

<details><summary>दर्पण-पदार्थ</summary>

पद्अर्थ: कीनो = बना लिया। तोरि = तोड़ के। निरारे = (माया के मोह से) अलग (कर लिया)। जीवा = जीऊँ, मैं आत्मिक जीवन प्राप्त करता हूँ। बलिहारे = कुर्बान।2। छके 3 = छह-छह छकों के तीन संग्रह।2।
</details>

<details><summary>दर्पण-भाषार्थ</summary>

अर्थ: हे भाई! परमात्मा मेहर करके जिस मनुष्य को अपना दास बना लेता है, उसके माया के बंधन तोड़ के उसको माया के मोह से निर्लिप कर लेता है। हे दास नानक! (कह: हे प्रभु!) मैं तुझसे कुर्बान जाता हूँ, तेरी महिमा की वाणी उचार के तेरानाम जप-जप के मैं आत्मिक जीवन प्राप्त कर रहा हूँ।2।18। छके 3।
</details>

[[0532]]
<details><summary>दर्पण-पदार्थ</summary>

पद्अर्थ: माई = हे माँ! निहारउ = मैं देखता हूँ। अनुग्रहु = दया। सुआमी = हे स्वामी! ते = से। कबहु = कभी भी। डारउ = दूर करूँ।1। रहाउ।
</details>

<details><summary>दर्पण-भाषार्थ</summary>

अर्थ: हे (मेरी) माँ! मैं (सदा) परमात्मा के (सुंदर) चरणों की ओर देखता रहता हूँ (और, अरदास करता रहता हूँ कि) हे मेरे मालिक! (मेरे पर) मेहर कर, मैं (अपने) मन से (तुझे) कभी भी ना विसारूँ।1। रहाउ।
</details>

<details><summary>दर्पण-पदार्थ</summary>

पद्अर्थ: साधू = गुरु। लाई = मैं लगाऊँ। मुखि = मुंह पर। मसतकि = माथे पर। बिखु = जहर। जारउ = मैं जला दूँ। ते = से। आतम = अपने आप को। मानउ = मैं मानता हूँ। धारउ = मैं टिकाता हूँ।1।
</details>

<details><summary>दर्पण-भाषार्थ</summary>

अर्थ: (हे माँ! मैं प्रभु के आगे अरदास करता रहता हूँ कि) मैं गुरु के पैरों की खाक अपने मुँह पर अपने माथे पर लगाता रहूँ, (और, अपने अंदर से आत्मिक जीवन को मार देने वाली) काम-क्रोध का जहर जलाता रहूँ। मैं अपने आप को सबसे नीचा समझता रहूँ, और अपने मन में (गरीबी स्वभाव वाला) ये सुख (सदा) टिकाए रखूँ।1।
</details>

<details><summary>दर्पण-पदार्थ</summary>

पद्अर्थ: गावह = आओ, हम गाएं। कलमल = पाप। झारउ = मैं झाड़ता हूँ। पावउ = मैं प्राप्त कर लूँ। कंठि = गले से। उरि = हृदय में।2।
</details>

<details><summary>दर्पण-भाषार्थ</summary>

अर्थ: हे भाई! आओ, मिल के ठाकुर-प्रभु के गुण गाएं, (गुण गाने की इनायत से) मैं अपने सारे (पिछले) पाप (मन से) झाड़ रहा हूँ। हे नानक! (कह: हे प्रभु! मैं तेरे पास से ये) दान (माँगता हूँ कि) मैं तेरा नाम खजाना हासिल कर लूँ, और इसको अपने गले से लगा के अपने हृदय में टिकाए रखूँ।2।19।
</details>

<details><summary>दर्पण-पदार्थ</summary>

पद्अर्थ: प्रभ = हे प्रभु! पेखउ = मैं देखता रहूँ। धारु = धरण करूँ। रैनी = रात। जीअ ते = जीव से।1। रहाउ।
</details>

<details><summary>दर्पण-भाषार्थ</summary>

अर्थ: हे प्रभु जी! (मेहर कर) मैं (सदा) तेरे दर्शन करता रहूँ। दिन-रात मैं तेरे सुंदर स्वरूप का ध्यान धरता रहूँ। तेरे दर्शन मुझे अपने प्राणों से प्यारा लगे।1। रहाउ।
</details>

<details><summary>दर्पण-पदार्थ</summary>

पद्अर्थ: अविलोको = मैंने देख लिए हैं। दीनानाथ = हे दीनों के नाथ! प्रानपति = हे प्राणों के मालिक! भवजल = संसार समुंदर। उधरनहारा = बचाने की स्मर्था वाला।1।
</details>

<details><summary>दर्पण-भाषार्थ</summary>

अर्थ: हे दीनों के नाथ! हे मेरे प्राणों के मालिक! हे सर्व-व्यापक! मैं शास्त्र वेद पुराण देख चुका हूँ, मैं स्मृतियों के तत्व भी विचार चुका हूँ। सिर्फ तू ही संसार समुंदर से पार लंघाने की ताकत रखता है।1।
</details>

<details><summary>दर्पण-पदार्थ</summary>

पद्अर्थ: जुगादि = जुगों के आरम्भ से। ताकी = देखी है। बिखै = विषयों में। अधारा = ओट। बाछै = मांगता है। देवनहारा = देने योग्य।2।
</details>

<details><summary>दर्पण-भाषार्थ</summary>

अर्थ: हे प्रभु जी! तेरे भक्तजन तेरे सेवक आदि से और युगों के आरम्भ से विषौ-विकारों से बचने के लिए तेरा ही आसरा देखते आ रहे हैं। नानक उन भक्त जनों की पैरों की ख़ाक (तुझसे) मांगता है, तू परमेश्वर (सबसे बड़ा मालिक) ही ये दाति देने की सामर्थ्य रखने वाला है।2।20।
</details>

<details><summary>दर्पण-पदार्थ</summary>

पद्अर्थ: जनु = सेवक, भक्त। रसाइणि = रसायण में। रसायण = (रस+अयन = रसों का घर) वह दवा जो उम्र लंबी करे और बुढ़ापा ना आने दे। माता = मस्त। निधि = खजाना। जा कउ = जिस मनुष्य को। कत हूँ = कहीं भी।1। रहाउ।
</details>

<details><summary>दर्पण-भाषार्थ</summary>

अर्थ: हे प्रभु! तेरे भक्त तेरे नाम के रसायन में मस्त रहता है। जिस मनुष्य को तेरे प्रेम रस का खजाना मिल जाए, वह उस खजाने को छोड़ के किसी और जगह नहीं जाता (भटकता)।1। रहाउ।
</details>

<details><summary>दर्पण-पदार्थ</summary>

पद्अर्थ: अठसठि = अड़सठ। मजनु = स्नान। साधू धूरी = संत जनों के चरणों की धूल में। नाता = नहाया, स्नान कर लिया।1।
</details>

<details><summary>दर्पण-भाषार्थ</summary>

अर्थ: (हे भाई! प्रभु के नाम-रसायन में मस्त मनुष्य) बैठे ही हरि-नाम उचारता है, सोए हुए भी हरि-नाम में तवज्जो रखता है, वह मनुष्य हरि-नाम-रस (को आत्मिक जीवन की) खुराक (बना के) खाता रहता है। वह मनुष्य संत-जनों की चरण-धूल में स्नान करता है (मानो) वह अड़सठ तीर्थों का स्नान कर रहा है।1।
</details>

<details><summary>दर्पण-पदार्थ</summary>

पद्अर्थ: सफलु = कामयाब। उपजिआ = पैदा हुआ। जिनि = जिस (हरि जन) ने। सउतु = (स+पुत्र) सउत्रा, पुत्र वाला (इसका विलोम संतान हीन, अ+पुत्र, पुत्र हीन)। सगल समूह = सारे साथियों को। लै = साथ ले के। उधरे = संसार समुंदर से पार गुजर जाता है। बिधाता = विधाता, कर्तार।2।
</details>

<details><summary>दर्पण-भाषार्थ</summary>

अर्थ: हे भाई! परमात्मा के भक्त का जीवन कामयाब हो जाता है, उस भक्तजन ने (मानो) परमात्मा को पुत्रवान बना दिया। हे नानक! वह मनुष्य सर्व-व्यापक प्रभु के साथ गहरी सांझ बना लेता है, वह अपने और सारे ही साथियों को भी संसार-समुंदर से पार लंघा लेता है।2।21।
</details>

<details><summary>दर्पण-पदार्थ</summary>

पद्अर्थ: माई = हे माँ! गिआनु = आत्मिक जीवन की सूझ, परमात्मा के साथ गहरी सांझ। अनिक प्रकार = कई तरह। बिललाते = बिलकते। गासाईऐ = (गो = धरती) सृष्टि के मालिक प्रभु को।1। रहाउ।
</details>

<details><summary>दर्पण-भाषार्थ</summary>

अर्थ: हे (मेरी) माँ! गुरु (की शरण पड़ने) के बिना परमात्मा के साथ गहरी सांझ नहीं पड़ सकती। और-और ही (बेमतलब) अनेक किस्मों के उद्यम करते हुए लोग भटकते फिरते हैं, पर (उन उद्यमों से) वे परमात्मा को नहीं मिल सकते।1। रहाउ।
</details>

<details><summary>दर्पण-पदार्थ</summary>

पद्अर्थ: बाधिओ = बंधा रहता है, जकड़ा रहता है। भरमाईऐ = भटकते फिरते हैं। जाइ = जा के। रुआईऐ = पुकार की जाए।1।
</details>

<details><summary>दर्पण-भाषार्थ</summary>

अर्थ: (हे माँ! गुरु की शरण के बिना मनुष्य का) शरीर (माया के) मोह (शारीरिक) रोगों और ग़मों से जकड़ा रहता है, अनेक जूनियों में भटकता फिरता है। साधु-संगत (की शरण) के बिना (जूनियों के चक्कर से) ठहराव नहीं हासिल किया जा सकता। (गुरु के बिना) किसी और के पास (इस दुख की निर्विक्ति के लिए) फरियाद भी नहीं की जा सकती।1।
</details>

<details><summary>दर्पण-पदार्थ</summary>

पद्अर्थ: अनुग्रहु = कृपा। साध = गुरु। संकट = दुख। घोर = भयानक। खिन भीतर = छिन में। दरसि = दर्शन में। समाईऐ = लीन हो जाते हैं।2।
</details>

<details><summary>दर्पण-भाषार्थ</summary>

अर्थ: हे माँ! जब मेरा मालिक प्रभु मेहर करता है, तब ही गुरु के चरणों में चिक्त जोड़ा जा सकता है। हे नानक! (गुरु की कृपा से) भयानक दुख एक छिन में काटे जाते हैं, और, परमात्मा के दीदार में लीन हुआ जाता है।2।22।
</details>

<details><summary>दर्पण-पदार्थ</summary>

पद्अर्थ: ठाकुर = मालिक प्रभु जी। दइआल = दयावान। कलिआण = कल्याण, सुख शांति। अनंद रूप = आनंद भरपूर। होई है = हो जाना है। उबरे = (संसार समुंदर में डूबने से) बच जाते हैं। बाल गोपाल = सृष्टि के पालनहार पिता का पल्ला पकड़ने वाले बच्चे। रहाउ।
</details>

<details><summary>दर्पण-भाषार्थ</summary>

अर्थ: हे भाई! अपने जिस सेवक पर प्रभु जी दयावान होते हैं, उसके अंदर पूर्ण शांति पैदा हो जाती है। प्रभु की कृपा से आनंद भरपूर हो जाता है। सृष्टि के पालहार पिता का पल्ला पकड़ने वाले बच्चे (संसार समुंदर में डूबने से) बच जाते हैं। रहाउ।
</details>

<details><summary>दर्पण-पदार्थ</summary>

पद्अर्थ: कर = (बहु वचन) हाथ। जोड़ि = जोड़ के। मनि = मन में। परमेसुरि = परमेश्वर ने। दुरतु = दुरित, पाप।1।
</details>

<details><summary>दर्पण-भाषार्थ</summary>

अर्थ: हे भाई! जिस भाग्यशालियों ने अपने दोनों हाथ जोड़ के परमात्मा के आगे अरजोई की, परमात्मा को अपने मन में अराधा, परमात्मा ने अपना हाथ दे के उनको (संसार समुंदर में डूबने से) बचा लिया, (उनके किए पिछले) सारे पाप दूर कर दिए।3।
</details>

<details><summary>दर्पण-पदार्थ</summary>

पद्अर्थ: वर नारी मिलि = नारियां वर को मिल के, ज्ञान-इंद्रिय प्रभु पति को मिल के। मंगलु = खुशी का गीत, महिमा के गीत। जैकारु = जै जै का सोहिला। जन कउ = प्रभु के सेवक से। उधार = पार उतारा।2।
</details>

<details><summary>दर्पण-भाषार्थ</summary>

अर्थ: (हे भाई! जिस सेवक पर प्रभु जी दयावान हुए, उसकी) ज्ञान-इंद्रिय ने प्रभु-पति को मिल के प्रभु की महिमा के गीत गाने शुरू कर दिए। हे नानक! कह: प्रभु के उस भक्त से कुर्बान होना चाहिए जो और सब जीवों का भी पार उतारा कर लेता है।2।23।
</details>

[[0533]]
<details open><summary>विश्वास-प्रस्तुतिः</summary>

ੴ सतिगुर प्रसादि ॥ देवगंधारी महला ५ ॥
</details>

<details><summary>मूलम्</summary>

ੴ सतिगुर प्रसादि ॥ देवगंधारी महला ५ ॥
</details>

<details><summary>दर्पण-पदार्थ</summary>

पद्अर्थ: पहि = पास। बिनउ = विनय, विनती। दुख भंजन = दुखों का नाश करने वाले प्रभु जी। रहाउ।
</details>

<details><summary>दर्पण-भाषार्थ</summary>

अर्थ: हे भाई! जब मैंने अपने गुरु के पास अरजोई करनी शुरू की, तो दुखों का नाश करने वाले प्यारे प्रभु जी मेरे पर दयावान हुए (प्रभु जी की कृपा से) मेरी सारी चिन्ता-फिक्र दूर हो गई। रहाउ।
</details>

<details><summary>दर्पण-पदार्थ</summary>

पद्अर्थ: सभु = सारा। सहिआ = सहन किया। करु = हाथ (एकवचन)। मसतकि = माथे पर। धारि = रख के। साजि निवाजे = पैदा करके सवारता है। जो = जो। खइआ = नाश करने वाले।1।
</details>

<details><summary>दर्पण-भाषार्थ</summary>

अर्थ: हे भाई! हम जीव पापी हैं, पाखण्डी हैं, लोभी हैं (परमात्मा इतना दयावान है कि वह) हमारा हरेक गुण अवगुण सहता है। जीवों को पैदा करके उनके माथे पर हाथ रख के उनका जीवन सँवारता है (जिसकी इनायत से कामादिक) वैरी, जो आत्मिक जीवन का नाश करने वाले हैं, समाप्त हो जाते हैं।1।
</details>

<details><summary>दर्पण-पदार्थ</summary>

पद्अर्थ: सरब सधारी = सब जीवों का सहारा देने वाला। सहजइआ = आत्मिक अडोलता देने वाला। उर = हृदय।2।
</details>

<details><summary>दर्पण-भाषार्थ</summary>

अर्थ: हे भाई! प्रभु जी परोपकारी हैं, सारे जीवों को आसरा देने वाले हैं, प्रभु का दीदार मानव जीवन के लिए फल-दायक है, आत्मिक अडोलता की दाति बख्शने वाला है।  
हे नानक! कह: प्रभु गुण-हीन जीवों को भी दातें देने वाला है। मैंने उसके सुंदर कोमल चरण (गुरु की कृपा से अपने) हृदय में बसा लिए हैं।2।24।
</details>

<details><summary>दर्पण-पदार्थ</summary>

पद्अर्थ: अनाथ नाथ = हे निआसरों का आसरा! हे निखसमों का खसम! राखनहारे = हे सहायता करने में समर्थ प्रभु!। रहाउ।
</details>

<details><summary>दर्पण-भाषार्थ</summary>

अर्थ: हे अनाथों के नाथ! हे मेरे राखनहार प्रभु! मैं तेरी शरण आया हूँ। रहाउ।
</details>

<details><summary>दर्पण-पदार्थ</summary>

पद्अर्थ: सरब पाख = सारे पक्ष। मुरारे = हे मुरारी! आगै = परलोक में। पाछै = इस लोक में।1।
</details>

<details><summary>दर्पण-भाषार्थ</summary>

अर्थ: हे मुरारी! परलोक में, इस लोक में, आखिरी समय में- हर जगह मेरी सहायता कर।1।
</details>

<details><summary>दर्पण-पदार्थ</summary>

पद्अर्थ: चितवउ = मैं चेते करता हूँ। उन समारि = (तेरे) उन (गुणों) को याद करके। सधारे = सहारा पकड़ता है।2।
</details>

<details><summary>दर्पण-भाषार्थ</summary>

अर्थ: हे प्रभु! मैं जब भी याद करता हूँ तेरे गुण ही याद करता हूँ। (तेरे) उन (गुणों) को याद करके मेरे मन को धैर्य मिलता है।2।
</details>

<details><summary>दर्पण-पदार्थ</summary>

पद्अर्थ: सुनि = सुन के। गावउ = मैं गाता हूँ। जाउ = जाऊँ, मैं जाता हूँ। बलि = कुर्बान। साध = गुरु।3।
</details>

<details><summary>दर्पण-भाषार्थ</summary>

अर्थ: हे प्रभु! मैं गुरु के दीदार से कुर्बान जाता हूँ, सदके जाता हूँ। गुरु के वचन सुन के ही (हे प्रभु!) मैं (तेरी महिमा के गीत) गाता हूँ।3।
</details>

<details><summary>दर्पण-पदार्थ</summary>

पद्अर्थ: राखउ = रखूँ, मैं रखता हूँ। असारे = आस। करनैहारे = हे कर्तार!।4।
</details>

<details><summary>दर्पण-भाषार्थ</summary>

अर्थ: हे नानक! (कह:) हे प्रभु! हे मेरे कर्तार! मैं अपने मन में सिर्फ तेरी ही सहायता की आस रखता हूँ।4।25।
</details>

<details><summary>दर्पण-पदार्थ</summary>

पद्अर्थ: मनोरथु = मन की तमन्ना। क्रिपा निधान = हे कृपा के खजाने! मोहि = मुझे। दीजै = दे। चेरा = दास। रहाउ।
</details>

<details><summary>दर्पण-भाषार्थ</summary>

अर्थ: हे कृपा के खजाने प्रभु! हे दयालु प्रभु! मेरे मन की यही तमन्ना है कि मुझे ये दान दे कि मुझे अपने संतों का सेवक बनाए रख। रहाउ।
</details>

<details><summary>दर्पण-पदार्थ</summary>

पद्अर्थ: प्रातहकाल = सुबह, सवेर। लागउ = लगूँ, मैं लगूँ। निस = रात। बासुर = दिन। पावउ = पाऊँ। अरपि = भेटा करके। करउ = करूँ। रसना = जीभ (से)। गावउ = गाऊँ।1।
</details>

<details><summary>दर्पण-भाषार्थ</summary>

अर्थ: हे प्रभु! सवेरे (उठ के) मैं तेरे संतजनों के चरण लगूँ, दिन-रात मैं तेरे संत-जनों के दर्शन करता रहूँ। अपना शरीर अपना मन भेटा करके मैं (सदा) संत-जनों की सेवा करता रहूँ, और अपनी जीभ से मैं हरि गुण गाता रहूँ।1।
</details>

<details><summary>दर्पण-पदार्थ</summary>

पद्अर्थ: सासि सासि = हरेक श्वास के साथ। सिमरउ = स्मरण करूँ। संगि = संगत में। रहीऐ = रहना चाहिए। अधारु = आसरा। मोरा = मेरा। लहीऐ = लेना चाहिए।2।
</details>

<details><summary>दर्पण-भाषार्थ</summary>

अर्थ: (हे भाई! मेरी तमन्ना है कि) मैं हरेक श्वास के साथ अपने प्रभु का स्मरण करता रहूँ। हे भाई! (कह: मेरी चाहत है कि) सिर्फ परमात्मा का नाम-धन ही मेरा जीवन-आसरा बना रहे। (हे भाई! नाम-स्मरण का) ये आनंद (सदा) लेते रहना चाहिए।2।26।
</details>

<details open><summary>विश्वास-प्रस्तुतिः</summary>

रागु देवगंधारी महला ५ घरु ३ ੴ सतिगुर प्रसादि ॥
</details>

<details><summary>मूलम्</summary>

रागु देवगंधारी महला ५ घरु ३ ੴ सतिगुर प्रसादि ॥
</details>

<details><summary>दर्पण-पदार्थ</summary>

पद्अर्थ: ऐसे मीता = ऐसे मित्र। पाए = पा लिए हैं। छोडि = छोड़ के। सद = सदा। संगे = साथ। अनदिनु = हर रोज। गुर मिलि = गुरु को मिल के।1। रहाउ।
</details>

<details><summary>दर्पण-भाषार्थ</summary>

अर्थ: हे भाई! मैंने ऐसे मित्र प्रभु जी पा लिए हैं, जो मुझे छोड़ के नहीं जाते, सदा मेरे साथ रहते हैं, गुरु को मिल के हर वक्त उनके गुण गाता रहता हूँ।1। रहाउ।
</details>

<details><summary>दर्पण-पदार्थ</summary>

पद्अर्थ: मनोहरु = मन को मोह लेने वाला हरि। सुखैना = (सुख+अयन। अयन = घर) सुखों का घर, सुखदाता। कतहू = कहीं भी। पेखे = देखे हैं। प्रिअ रोम समसरि = प्यारे के एक बाल के बराबर।1।
</details>

<details><summary>दर्पण-भाषार्थ</summary>

अर्थ: हे भाई! मेरे मन को मोह लेने वाला, मुझे सारे सुख देने वाला प्रभु मिल गया है, मुझे छोड़ के वह और कहीं भी नहीं जाता, (सुखों के इकरार करने वाले) और बहुत सारे अन्य किस्मों के (व्यक्ति) देख लिए हैं, पर कोई भी प्यारे प्रभु के एक बाल जितनी भी बराबरी नहीं कर सकता।1।
</details>

<details><summary>दर्पण-पदार्थ</summary>

पद्अर्थ: मंदरि = हृदय मंदिर में। सोभ = शोभा। दुआरै = (प्रभु के) दर पर। अनहत = एक रस, लगातार। रुण झुण = मद्यम मद्यम हो रहा खुशी का गीत। ग्रिह थाए = गृह स्थान, जिसके हृदय घर में। सद = सदा। प्रिअ थीते = प्रभु जी टिक गए।2।1।27।
</details>

<details><summary>दर्पण-भाषार्थ</summary>

अर्थ: हे नानक! कह: जिस जीव के हृदय-घर में प्रभु जी सदा के लिए आ टिकते हैं, वह सदा आत्मिक आनंद पाता है, उसके हृदय-घर में भाग्य जाग पड़ते हैं, उसके हृदय में एक धीमा धीमा खुशी का गीत चलता रहता है, उसको प्रभु के दर से शोभा मिलती है।2।1।27।
</details>

<details><summary>दर्पण-टिप्पनी</summary>

नोट: ‘घरु ३’ के संग्रह का ये पहला शब्द है। देखें अंक १। कुल जोड़ 27 है।
</details>

<details><summary>दर्पण-पदार्थ</summary>

पद्अर्थ: कउ = के लिए। आछै = तमन्ना करता है। भ्रमि = भटक भटक के। सगल थान = सब जगह। रे = हे भाई! आहि = चाह के। संत पाछे = संतों के पीछे, संतों की शरण।1। रहाउ।
</details>

<details><summary>दर्पण-भाषार्थ</summary>

अर्थ: हे भाई! परमात्मा के दर्शन करने के लिए, परमात्मा का नाम जपने के लिए, मेरे मन में चाह है। मेरा ये मन भटक-भटक के सब जगह हो आया है, अब (इसी) चाहत (के कारण) संतों की चरणीं आ पड़ा हूँ।1। रहाउ।
</details>

[[0534]]
<details><summary>दर्पण-पदार्थ</summary>

पद्अर्थ: हउ = मैं। सेवी = सेवा करूँ। आराधी = आराधना करूँ। दिसटै = दिखता है। गाछै = नाशवान है। परीऐ = पड़ना चाहिए। रेनु = धूल। बाछै = मांगता है।1।
</details>

<details><summary>दर्पण-भाषार्थ</summary>

अर्थ: (हे भाई! संसार में) जो कुछ दिख रहा है वह नाशवान है, (इस वास्ते) मैं किस की सेवा करुँ? मैं किस की आराधना करूँ? हे भाई! साधु-संगत की शरण पड़ना चाहिए। मेरा मन साधु जनों के चरणों की धूल ही मांगता है।1।
</details>

<details><summary>दर्पण-पदार्थ</summary>

पद्अर्थ: जाना = मैंने जाना। दुतरु = दुश्वार, जिसको तैरना मुश्किल है। माइ = माया। आछै = (अस्ति) है। तउ = तब। दुराछै = दूर आछै, बुरी वासना।2।
</details>

<details><summary>दर्पण-भाषार्थ</summary>

अर्थ: हे भाई! यह माया (एक ऐसा समुंदर है जिससे) पार लांघना बहुत ही मुश्किल है, मुझे (इससे पार लांघने का) कोई तरीका नहीं आता, मुझ में कोई (ऐसा) गुण (भी) नहीं है (जिसकी सहायता से मैं इस माया-समुंदर से पार लांघ सकूँ)। हे नानक! जब मनुष्य गुरु के चरणों में आ पड़ता है तब (इसके अंदर से) सारी बुरी वासना दूर हो जाती है (और, हरि-नाम जप के संसार-समुंदर से पार लांघ जाता है)।2।2।28।
</details>

<details><summary>दर्पण-पदार्थ</summary>

पद्अर्थ: अंम्रिता = आत्मिक जीवन देने वाले। प्रिअ = हे प्यारे! मनमोहन = हे मन को मोहने वाले! मधि = में। निरारे = हे निराले! , हे अलग रहने वाले!।1।
</details>

<details><summary>दर्पण-भाषार्थ</summary>

अर्थ: हे प्यारे! हे बेअंत सुंदर! हे प्यारे मनमोहन! हे सब जीवों में और सबसे न्यारे प्रभु! तेरी महिमा के वचन आत्मिक जीवन देने वाले हैं।1। रहाउ।
</details>

<details><summary>दर्पण-पदार्थ</summary>

पद्अर्थ: चाहउ = चाहूँ, चाहता हूँ। मनि = मन में। चरन कमल = कमल फूल जैसे चरण। महेस = शिव। सिध = योग साधना में माहिर योगी, करामाती योगी। मोहि = मुझे।1।
</details>

<details><summary>दर्पण-भाषार्थ</summary>

अर्थ: हे प्यारे प्रभु! मैं राज नहीं मांगता, मैं मुक्ति नहीं मांगता, (मेहर कर, सिर्फ तेरे) सुंदर कोमल चरणों का प्यार मेरे मन में टिका रहे। (हे भाई! लोग तो) ब्रहमा, शिव करामाती योगी, ऋषि, मुनि, इन्द्र (आदि के दर्शन चाहते हैं, पर) मुझे मालिक प्रभु के दर्शन ही चाहिए।1।
</details>

<details><summary>दर्पण-पदार्थ</summary>

पद्अर्थ: दुआरै = दर पर। हारे = हार के। मनोहर = मन को हरने वाले, मन मोहने वाले। बिगसारे = खिल जाते हैं।2।
</details>

<details><summary>दर्पण-भाषार्थ</summary>

अर्थ: हे ठाकुर! मैं गरीब तेरे दर पर आया हूँ, मैं हार के तेरे संतों की शरण पड़ा हूँ। हे नानक! (कह: जिस मनुष्य को) मन मोहने वाले प्रभु जी मिल जाते हैं उसका मन शांत हो जाता है, खिल उठता है।2।3।29।
</details>

<details><summary>दर्पण-पदार्थ</summary>

पद्अर्थ: जपि = जप के। पारि उतारिओ = पार लंघा लिया जाता है। बहुड़ि = दुबारा। जनमि = जनम में। नही मारिओ = नहीं मारा जाता।1। रहाउ।
</details>

<details><summary>दर्पण-भाषार्थ</summary>

अर्थ: हे भाई! परमात्मा का नाम जप के परमात्मा का सेवक (संसार समुंदर से) पार लंघा लिया जाता है। दीनों पर दया करने वाले प्रभु उस सेवक के अपने बन जाते हैं, प्रभु उसको बार बार जनम-मरण में नहीं डालता।1। रहाउ।
</details>

<details><summary>दर्पण-पदार्थ</summary>

पद्अर्थ: संगमि = मिलाप में। गावह = आओ हम गाएं (वर्तमान काल, उत्तम पुरुष, बहुवचन)। गाइ = गा के। बिखै बनु = विषयों के जहर वाला जल (वनं कानने जले)। कुलह समूह = सारी कुलें।1।
</details>

<details><summary>दर्पण-भाषार्थ</summary>

अर्थ: हे भाई! आओ हम गुरु की संगति में बैठ के परमात्मा के गुण गाएं। हे भाई! प्रभु का सेवक (गुण गा के) अपना श्रेष्ठ मानव जनम व्यर्थ नहीं गवाता। प्रभु के गुण गा के सेवक विषयों (विषौ-विकारों) के जल से भरे संसार-समुंदर से खुद पार लांघ जाता है, अपनी सारी कुलों को भी (उसमें डूबने से) बचा लेता है।1।
</details>

<details><summary>दर्पण-पदार्थ</summary>

पद्अर्थ: रिद = हृदय। सासि गिरासि = हरेक श्वास से और ग्रास से। ओट = आसरा। गही = पकड़ी। जगदीसुर = जगत के ईश्वर का। पुनह पुनह = बारंबार।2।
</details>

<details><summary>दर्पण-भाषार्थ</summary>

अर्थ: हे भाई! सेवक के हृदय में परमात्मा के सुंदर चरण हमेशा बसते रहते हैं, सेवक हरेक सांस के साथ हरेक ग्रास के साथ परमात्मा का नाम जपता रहता है। हे नानक! सेवक ने जगत के मालिक परमात्मा का आसरा लिया होता है, मैं उस सेवक से बार बार बलिहार जाता हूँ।2।4।30।
</details>

<details open><summary>विश्वास-प्रस्तुतिः</summary>

रागु देवगंधारी महला ५ घरु ४ ੴ सतिगुर प्रसादि ॥
</details>

<details><summary>मूलम्</summary>

रागु देवगंधारी महला ५ घरु ४ ੴ सतिगुर प्रसादि ॥
</details>

<details><summary>दर्पण-पदार्थ</summary>

पद्अर्थ: बन = जंगल। भेख = साधुओं वाले पहरावे। मोहन = सुंदर प्रभु। निरार = अलग।1। रहाउ।
</details>

<details><summary>दर्पण-भाषार्थ</summary>

अर्थ: (हे भाई! जो मनुष्य त्यागी साधुओं वाले) भेस करके जंगलों में भटकते फिरते हैं, सुंदर प्रभु उनसे दूर रहता है।1। रहाउ।
</details>

<details><summary>दर्पण-पदार्थ</summary>

पद्अर्थ: कथन सुनावन = (और लोगों को उपदेश) कहने सुनाने वाले। नीके = सुंदर। गार = गर्व, अहंकार।1।
</details>

<details><summary>दर्पण-भाषार्थ</summary>

अर्थ: हे भाई! जो मनुष्य और लोगों को उपदेश कहने सुनाने वाले हैं, जो सुंदर-सुंदर गीत भी गाने वाले हैं वह (अपने इस गुण का) मन में अहंकार बनाए रखते हैं (मोहन प्रभु उनसे भी दूर ही रहता है)।1।
</details>

<details><summary>दर्पण-पदार्थ</summary>

पद्अर्थ: रसना = जीभ। चार = चारु, सुंदर।2।
</details>

<details><summary>दर्पण-भाषार्थ</summary>

अर्थ: हे भाई! विद्या की बल पर जिनकी जीभ सुंदर (बोलने वाली बन जाती) है, जो देखने में बड़े सुंदर हैं, चतुर हैं, समझदार हैं (मोहन प्रभु उनसे भी अलग ही रहता है)।2।
</details>

<details><summary>दर्पण-पदार्थ</summary>

पद्अर्थ: बिबरजित = बचे रहना। मारगु = रास्ता। खंडे धार = तलवार की धार जैसा बारीक।3।
</details>

<details><summary>दर्पण-भाषार्थ</summary>

अर्थ: (हे भाई! मोहन प्रभु उनके ही हृदय में बसता है जो अहंकार से, मोह से, मेर-तेर से बचे रहते हैं, पर) अहंकार से, मोह से, मेर-तेर से बचे रहना - ये रास्ता तलवार की धार जैसा बारीक है (इस पर चलना कोई आसान खेल नहीं)।3।
</details>

<details><summary>दर्पण-पदार्थ</summary>

पद्अर्थ: नानक = हे नानक! तिनि = उस (मनुष्य) ने। भवजलु = संसार समुंदर। संगार = संगति।4।
</details>

<details><summary>दर्पण-भाषार्थ</summary>

अर्थ: हे नानक! उस मनुष्य ने संसार समुंदर पार कर लिया है जो प्रभु की कृपा से साधु-संगत में निवास रखता है।4।1।31।
</details>

<details open><summary>विश्वास-प्रस्तुतिः</summary>

रागु देवगंधारी महला ५ घरु ५ ੴ सतिगुर प्रसादि ॥
</details>

<details><summary>मूलम्</summary>

रागु देवगंधारी महला ५ घरु ५ ੴ सतिगुर प्रसादि ॥
</details>

<details><summary>दर्पण-पदार्थ</summary>

पद्अर्थ: री = हे सखी! पेखिओ = देखा है। ते = से। आन = अन्य, कोई और। समसरि = बराबर। मूचा = बहुत। ढूढि रहे = ढूँढ के रह गया हूँ।1। रहाउ।
</details>

<details><summary>दर्पण-भाषार्थ</summary>

अर्थ: हे बहिन! मैंने देख लिया है कि वह सुंदर प्रभु बहुत ऊँचा है सबसे ऊँचा है। मैं बहुत तलाश कर करके थक चुका हूँ। कोई और उसकी बराबरी नहीं कर सकता।1। रहाउ।
</details>

<details><summary>दर्पण-पदार्थ</summary>

पद्अर्थ: गाहरो = गहरा। अगहूचा = अगह+ऊचा, इतना ऊँचा कि उस तक पहुँचा नहीं जा सकता। तोलि = किसी तोल से। मोलि = किसी कीमत से। मुलीऐ = खरीदा जा सकता। कत = कहाँ? मन रूचा = मन को प्यारा लगने वाला।1।
</details>

<details><summary>दर्पण-भाषार्थ</summary>

अर्थ: वह परमात्मा बहुत बेअंत है, वह प्रभु बहुत ही गंभीर है उसकी गहराई नहीं नापी जा सकती, वह इतना ऊँचा है कि उस तक पहुँचा नहीं जा सकता। किसी पत्थर से उसे तौला नहीं जा सकता, किसी कीमत से उसे खरीदा नहीं जा सकता, पता नहीं चलता कि कहाँ उस सुंदर प्रभु को तलाशें।1।
</details>

<details><summary>दर्पण-पदार्थ</summary>

पद्अर्थ: खोज = तलाश। अनिकत = अनेक। पंथा = रास्ते। मिलि साधू = गुरु को मिल के। भूंचा = भोगा, खाया।2।
</details>

<details><summary>दर्पण-भाषार्थ</summary>

अर्थ: अनेक तलाश करें, अनेक रास्ते देखें (कुछ नहीं बन सकता), गुरु की शरण पड़े बिना उस प्रभु के चरणों में नहीं पड़ सकते। हे नानक! कह: प्रभु ने जिस मनुष्य पर कृपा की, वह गुरु को मिल के उसके नाम का रस भोगता है।2।1।32।
</details>

<details><summary>दर्पण-टिप्पनी</summary>

नोट: ‘घरु ५’ का पहला शब्द है। अंक १।
</details>

[[0535]]
<details><summary>दर्पण-पदार्थ</summary>

पद्अर्थ: बहु बिधि = बहुत से तरीकों से। री = हे बहन! खंड = धरती के हिस्से। दीप = सात द्वीप, सारे देश। रविआ = मौजूद। लोऊ = लोक, भवन।1। रहाउ।
</details>

<details><summary>दर्पण-भाषार्थ</summary>

अर्थ: हे बहन! मैंने इस अनेक रंगों वाले जगत को (ध्यान से) देखा है, मुझे इसमें परमात्मा के बिना और कोई नहीं दिखता। हे बहन! धरती के सारे खण्डों में, देशों में सभी में परमात्मा ही मौजूद है, सब भवनों में परमात्मा ही व्यापक है।1। रहाउ।
</details>

<details><summary>दर्पण-पदार्थ</summary>

पद्अर्थ: अगम = अगम्य (पहुँच से परे)। अगंमा = अगम्य (पहुँच से परे)। महिंमा = महिमा। जीवै = आत्मिक जीवन प्राप्त करता है। सुनि = सुन के। सोऊ = शोभा। चारि आसरम = (ब्रह्मचर्य, गृहस्थ, वानप्रस्त, सन्यास)। चारि वरंना = (ब्राह्मण, खत्री, वैश्य, शूद्र)। सेवतोऊ = सेवत ही, सेवा भक्ति करने से।1।
</details>

<details><summary>दर्पण-भाषार्थ</summary>

अर्थ: हे बहन! परमात्मा अगम्य (पहुँच से परे) है, हम जीवों की बुद्धि उस तक नहीं पहुँच सकती। उसकी महिमा कोई भी बयान नहीं कर सकता। हे बहन! उसकी शोभा सुन-सुन के मेरे मन को आत्मिक जीवन मिल रहा है। चारों आश्रमों, चारों वर्णों के जीव उसकी सेवा-भक्ति कर के (माया के बंधनों से) आजाद हो जाते हैं।1।
</details>

<details><summary>दर्पण-पदार्थ</summary>

पद्अर्थ: गुरि = गुरु ने। द्रिढ़ाइआ = हृदय में पक्का कर दिया। परम पदु = सबसे ऊँचा आत्मिक दर्जा। दुतीअ = मेरे तेर, परमात्मा के बिना किसी और के अस्तित्व का ख्याल। भव सागरु = संसार समुंदर। निधि = खजाना। सहजोऊ = आत्मिक अडोलता।2।
</details>

<details><summary>दर्पण-भाषार्थ</summary>

अर्थ: हे नानक! कह: जिस मनुष्य के हृदय में गुरु ने अपना शब्द पक्का करके टिका दिया उसने सबसे ऊँचा आत्मिक दर्जा हासिल कर लिया, उसके अंदर से मेर-तेर दूर हो गई, उसको आत्मिक आनंद मिल गया, उसने संसार-समुंदर पार कर लिया, उसको परमात्मा का नाम-खजाना मिल गया, उसको आत्मिक अडोलता हासिल हो गई।2।2।33।
</details>

<details open><summary>विश्वास-प्रस्तुतिः</summary>

रागु देवगंधारी महला ५ घरु ६ ੴ सतिगुर प्रसादि ॥
</details>

<details><summary>मूलम्</summary>

रागु देवगंधारी महला ५ घरु ६ ੴ सतिगुर प्रसादि ॥
</details>

<details><summary>दर्पण-पदार्थ</summary>

पद्अर्थ: एकै = एक (परमात्मा) ही। रे = हे भाई! जान = समझ, निश्चय कर। गुरमुखि = गुरु की शरण पड़ कर।1। रहाउ।
</details>

<details><summary>दर्पण-भाषार्थ</summary>

अर्थ: हे भाई! हर जगह एक परमात्मा को ही बसता समझ। हे भाई! गुरु की शरण पड़ कर एक परमात्मा को ही (हर जगह बसता) समझ।1। रहाउ।
</details>

<details><summary>दर्पण-पदार्थ</summary>

पद्अर्थ: काहे = क्यों? भ्रमत हउ = तू भटकता है। भाई = हे भाई! स्रब थान = सब जगह।1।
</details>

<details><summary>दर्पण-भाषार्थ</summary>

अर्थ: हे भाई! तुम क्यों भटकते हो? भटकना त्याग दो। हे भाई! परमात्मा सब जगह में व्याप रहा है।1।
</details>

<details><summary>दर्पण-पदार्थ</summary>

पद्अर्थ: बैसंतरु = आग। कासट मझारि = लकड़ी में (काष्ट, काठ)। संजम = जुगति, मर्यादा। सारि = सारे, सिरे चढ़ता। को = का। दुआर = दरवाजा। मिलि = मिल के। तजि = त्याग के। परम निधान = सबसे श्रेष्ठ (नाम-) खजाना।2।
</details>

<details><summary>दर्पण-भाषार्थ</summary>

अर्थ: हे भाई! जैसे (हरेक) लकड़ी में आग (बसती है, पर) जुगति के बिना (वह आग हासिल नहीं की जा सकती, और, आग से किए जाने वाले) काम सिरे नहीं चढ़ सकते। (इसी तरह, चाहे परमात्मा हर जगह बस रहा है, पर) गुरु को मिले बिना कोई मनुष्य परमात्मा का दर नहीं पा सकेगा। हे नानक! कह: साधु-संगत में मिल के अपना अहंकार त्याग के सबसे श्रेष्ठ (नाम-) खजाना मिल जाता है।2।1।34।
</details>

<details><summary>दर्पण-पदार्थ</summary>

पद्अर्थ: ता की = उस (परमात्मा) की। गाति = गति, अवस्था, आत्मिक अवस्था।1। रहाउ।
</details>

<details><summary>दर्पण-भाषार्थ</summary>

अर्थ: हे भाई! उस परमात्मा की आत्मक अवस्था समझी नहीं जा सकती (कि परमात्मा कैसा है; ये बात जानी नहीं जा सकती)।1। रहाउ।
</details>

<details><summary>दर्पण-पदार्थ</summary>

पद्अर्थ: कह = कहाँ? पेखारउ = मैं दिखाऊँ। हउ = मैं। करि = कर के। बिसमन बिसमे = हैरान से हैरान, बहुत ही हैरान। कहन = कथन, बयान। कहाति = कहते, जो कहते हैं।1।
</details>

<details><summary>दर्पण-भाषार्थ</summary>

अर्थ: हे भाई! अपनी अकल का जोर लगा के मैं वह परमात्मा कहाँ से दिखाऊँ? (नहीं दिखा सकता)। जो मनुष्य उसे बयान करने का प्रयत्न करते हैं वे भी हैरान ही रह जाते हैं (उसका स्वरूप कहा नहीं जा सकता)।1।
</details>

<details><summary>दर्पण-पदार्थ</summary>

पद्अर्थ: गण = शिव जी के सेवक। गंधरब = देवताओं के रागी। सिध = करामाती योगी। अरु = और। साधिक = योग साधना करने वाले। सुरिनर = दैवी गुणों वाले मनुष्य। ब्रहम = परमात्मा को जानने वाले। ब्रहमादिक = ब्रह्मा जैसे देवते। चतुर = चार। अगम = अगम्य (पहुँच से परे)। आगाधि = अथाह। भनु = कह, कहिए। नानक = हे नानक! परै पराति = परे से परे।2।
</details>

<details><summary>दर्पण-भाषार्थ</summary>

अर्थ: हे भाई! शिव जी के गुण, देवताओं के रागी, करामाती योगी, योग-साधना करने वाले, दैवी गुणों वाले मनुष्य, देवते, ब्रह्मज्ञानी, ब्रह्मा आदि बड़े देवतागण, चारों वेद (उस परमात्मा के गुणों को) दिन-रात उच्चारण करते हैं। फिर भी उस परमात्मा तक (अपनी अकल के जोर से) पहुँच नहीं सकते, वह अगम्य (पहुँच से परे) है वह अथाह है।  
हे नानक! कह: परमात्मा के गुणों का अंत नहीं पाया जा सकता, वह बेअंत है, उसका स्वरूप बयान नहीं किया जा सकता, वह परे से परे है।2।2।35।
</details>

<details><summary>दर्पण-पदार्थ</summary>

पद्अर्थ: धिआए = ध्यान करता है। गाए = गाता है। करनैहार = विधाता कर्तार को। सहज = आत्मक अडोलता। अनिक = अनेक रूपों वाला। उही = वही, वह (परमात्मा) ही। रे = हे भाई! समार = संभाल, हृदय में संभाल के रख।1। रहाउ।
</details>

<details><summary>दर्पण-भाषार्थ</summary>

अर्थ: हे भाई! जो मनुष्य विधाता परमात्मा का ध्यान धरता है कर्तार के गुण गाता है, उसे कोई डर छू नहीं सकता, उसे आत्मिक अडोलता के सुख-आनंद मिले रहते हैं। हे भाई! तू उस कर्तार को अपने हृदय में संभाल के रख, वही एक है और वही अनेक रूपों वाला है।1। रहाउ।
</details>

<details><summary>दर्पण-पदार्थ</summary>

पद्अर्थ: सफल मूरति = जिसके स्वरूप का दर्शन फल देता है। मेरै माथै = मेरे माथे पर। जत कत = जहाँ कहाँ। पेखउ = मैं देखता हूँ। तत तत = वहीं वहीं ही। प्रान अधार = प्राणों का आसरा।1।
</details>

<details><summary>दर्पण-भाषार्थ</summary>

अर्थ: हे भाई! जिस गुरु के दर्शन जीवन के फल देने वाले हैं वह मेरे माथे पर (अपना हाथ रखे हुए है, उसकी इनायत से) मैं जिधर देखता हूँ उधर ही परमात्मा मुझे अपने साथ बसता प्रतीत होता है, उस परमात्मा के सुंदर चरण मेरे प्राणों का आसरा बन गए हैं।1।
</details>

<details><summary>दर्पण-पदार्थ</summary>

पद्अर्थ: समरथ = हरेक ताकत का मालिक। घट = शरीर। साहिबु = मालिक। ताकी = देखी है। आसर = आसरा। जा का = जिस (परमात्मा) का। परावार = पार अवार, इस पार उस पार का छोर।2।
</details>

<details><summary>दर्पण-भाषार्थ</summary>

अर्थ: हे नानक! (कह: हे भाई!) मैंने उस परमात्मा की शरण देखी है उस प्रभु का आसरा चाहा है जिस (के गुणों) का अंत नहीं पाया जा सकता, जिस (के स्वरूप) का इस पार उस पार की थाह नहीं लगाई जा सकती।2।3।36।
</details>

<details><summary>दर्पण-पदार्थ</summary>

पद्अर्थ: उलटी = उलट ले, पलट ले। सिउ = से। साकत = परमात्मा से टूटा हुआ मनुष्य। रे = हे मन! छुटकी छुटकी = जरूर टूट जाती है। साकत संगि = साकत की संगति में। न छुटकी = विकारों की ओर से खलासी नहीं होती।1। रहाउ।
</details>

<details><summary>दर्पण-भाषार्थ</summary>

अर्थ: हे मेरे मन! जो मनुष्य परमात्मा के साथ सदा टूटे रहते हैं, उनसे अपने आप को सदा परे रख, दूर रख। हे मन! साकत झूठे मनुष्य की प्रीति को भी झूठ ही समझ, ये कभी तोड़ नहीं निभती, ये जरूर टूट जाती है। फिर, साकत की संगति में रहने से विकारों से कभी भी निजात नहीं मिल सकती।1। रहाउ।
</details>

<details><summary>दर्पण-पदार्थ</summary>

पद्अर्थ: काजर = काजल, कालख। भरि = भर के। मंदरु = घर। जो पैसै = जो मनुष्य (उसमें) पड़ेगा। कालूखी = कालख से भरा हुआ। गुर मिलि = गुरु को मिल के। जिसु त्रिकुटी = जिस मनुष्य की त्रिकुटी। त्रिकुटी = (त्रि = तीन, कुटी = टेड़ी लकीर) माथे की तीन टेड़ी लकीरें, त्रिकुटी, अंदरूनी गुस्सा जो माथे पर प्रकट होता है।1।
</details>

<details><summary>दर्पण-भाषार्थ</summary>

अर्थ: हे मन! जैसे कोई घर काजल से भर लिया जाए, उसमें जो भी मनुष्य प्रवेश करेगा वह कालिख से भर जाएगा (वैसे ही परमात्मा से टूटे हुए मनुष्य से मुंह जोड़ने से विकारों की कालिख ही मिलेगी)। गुरु को मिल के जिस मनुष्य के माथे की त्रिकुटी मिट जाती है (जिसके अंदर से विकारों की कशिश दूर हो जाती है) वह दूर से ही साकत मनुष्य से परे परे रहता है।1।
</details>

[[0536]]
<details><summary>दर्पण-पदार्थ</summary>

पद्अर्थ: मागउ = माँगू। क्रिपाल = हे कृपा के घर! क्रिपा निधि = हे कृपा के खजाने! न जुटसी = ना जुड़े। को = का। मूंडु = सिर। पग = पैर।2।
</details>

<details><summary>दर्पण-भाषार्थ</summary>

अर्थ: हे कृपा के घर प्रभु! हे कृपा के खजाने प्रभु! मैं तेरे पास एक दान माँगता हूँ (मेहर कर) मुझे किसी साकत का साथ ना मिले। हे दास नानक! (कह: हे प्रभु!) मुझे अपने दासों का दास बना ले, मेरा सिर तेरे संत-जनों के पैरों तले पड़ा रहे।2।4।37।
</details>

<details open><summary>विश्वास-प्रस्तुतिः</summary>

रागु देवगंधारी महला ५ घरु ७ ੴ सतिगुर प्रसादि ॥
</details>

<details><summary>मूलम्</summary>

रागु देवगंधारी महला ५ घरु ७ ੴ सतिगुर प्रसादि ॥
</details>

<details><summary>दर्पण-पदार्थ</summary>

पद्अर्थ: सभ दिन के = सदा ही। समरथ पंथ = जीवन-राह बताने की सामर्थ्य वाले। बिठुले = हे बीठल! हे माया के प्रभाव से परे रहने वाले प्रभु! (बिठुल = विष्ठल, वि+स्थल, माया के प्रभाव से परे खड़ा हुआ)। हउ जाउ = मैं जाता हूँ, जाऊँ। बलि बलि = कुर्बान। उवा के चरन पाउ = उनके चरणों में पड़ा रहूँ। पाउ = मैं पड़ा रहूँ।1। रहाउ।
</details>

<details><summary>दर्पण-भाषार्थ</summary>

अर्थ: हे माया के प्रभाव से परे रहने वाले प्रभु! (मेहर कर) मैं तेरे उन संतों के चरणों में पड़ा रहूँ, और उन संतों पर से सदके जाता रहूँ, जो तेरी महिमा के गीत गाते रहते हैं, जो तुझे अच्छे लगते हैं, और, जो सदा ही जीवन-राह बताने के समर्थ हैं।1। रहाउ।
</details>

<details><summary>दर्पण-पदार्थ</summary>

पद्अर्थ: जास = जिस को। बासन = वासना। सहज केल = आतमक अडोलता के आनंद। करुणा मै = हे तरस स्वरूप! करुणा = तरस। मै = मय, भरपूर। अनूपै = अनूप में। ठाउ = जगह।1।
</details>

<details><summary>दर्पण-भाषार्थ</summary>

अर्थ: हे तरस स्वरूप प्रभु! (मेहर कर, मैं उन संतों के चरणों में पड़ा रहूँ) जिन्हें और कोई वासना नहीं, जो सदा आत्मिक अडोलता के रंग में रंगे रहते हैं, जो सदा तेरे बेअंत और सुंदर स्वरूप में टिके रहते हैं1।
</details>

<details><summary>दर्पण-पदार्थ</summary>

पद्अर्थ: रिधि सिधि = करामाती ताकतें। निधि = खजाने। कर तल = हाथों की तलियों पर। जग जीवन = हे जगत के जीवन प्रभु! स्रब नाथ = हे सभी के नाथ प्रभु! मइआ = कृपा। सुनि = सुन के। जीवाउ = जीऊँ।2।
</details>

<details><summary>दर्पण-भाषार्थ</summary>

अर्थ: हे जगत के जीवन प्रभु! हे सबके नाथ प्रभु! हे अनेक नामों वाले प्रभु! रिद्धियां-सिद्धियां और निधियां तेरे हाथों की तलियों पर (सदा टिकी रहती हैं)। हे प्रभु! (अपने) दास नानक पर दया कर, मेहर कर, कृपा कर कि (तेरे संत-जनों से तेरी) महिमा सुन सुन के मैं नानक आत्मिक जीवन हासिल करता रहूँ।2।1।38।6।44।
</details>

<details open><summary>विश्वास-प्रस्तुतिः</summary>

ੴ सतिगुर प्रसादि ॥ रागु देवगंधारी महला ९ ॥
</details>

<details><summary>मूलम्</summary>

ੴ सतिगुर प्रसादि ॥ रागु देवगंधारी महला ९ ॥
</details>

<details><summary>दर्पण-पदार्थ</summary>

पद्अर्थ: यह मनु = ये मन। नैक = रक्ती भर भी। कहिओ = कहा हुआ उपदेश, दी हुई शिक्षा। सीख = शिक्षा। रहिओ = मैं थक गया हूँ। अपनी सी = अपनी ओर से। ते = से। टरै = टलता।1। रहाउ।
</details>

<details><summary>दर्पण-भाषार्थ</summary>

अर्थ: हे भाई! ये मन रक्ती भर भी मेरा कहा नहीं मानता। मैं अपनी ओर से इसे शिक्षा दे दे के थक गया हूँ, फिर भी यह खोटी मति से नहीं हटता।1। रहाउ।
</details>

<details><summary>दर्पण-पदार्थ</summary>

पद्अर्थ: मदि = नशे में। बावरे = पागल। जसु = महिमा। उचरै = उचारता। परपंचु = दिखावा, ठगी। कउ = को। डहकै = ठगता है, छल रहा है। उदरु = पेट।1।
</details>

<details><summary>दर्पण-भाषार्थ</summary>

अर्थ: हे भाई! माया के नशे में ये मन झल्ला हुआ पड़ा है, ये कभी महिमा की वाणी नहीं उचारता, दिखावा करके दुनिया को ठगता रहता है, और, (ठगी से एकत्र किए हुए धन द्वारा) अपना पेट भरता रहता है।1।
</details>

<details><summary>दर्पण-पदार्थ</summary>

पद्अर्थ: सुआन = कुक्ता। जिउ = जैसा। सूधो = सीधा, स्वच्छ जीवन वाला। न कान धरै = ध्यान से नहीं सुनता। भजु = भजन कर। जा ते = जिससे। काजु = (मानव जीवन का जरूरी) काम। सरै = सिरे चढ़ जाए।2।
</details>

<details><summary>दर्पण-भाषार्थ</summary>

अर्थ: हे भाई! कुत्ते की पूँछ की तरह ये मन कभी सीधा नहीं होता, (किसी की भी) दी हुई शिक्षा को ध्यान से नहीं सुनता। हे नानक! (दुबारा इसे) कह: (हे मन!) परमात्मा के नाम का भजन किया कर जिसकी इनायत से तेरा जनम-उद्देश्य हल हो जाए।2।1।
</details>

<details><summary>दर्पण-पदार्थ</summary>

पद्अर्थ: बिवहार = व्यवहार। सभ किछु = सारा, सब कुछ। को = का। जीवत को = जीवित का। मात = माँ। भाई = भ्राता। सुत = पुत्र। बंधप = रिश्तेदार। अरु = और। फुनि = दुबारा। ग्रिह की नारि = घर की स्त्री।1। रहाउ।
</details>

<details><summary>दर्पण-भाषार्थ</summary>

अर्थ: हे भाई! माता, पिता, भाई, पुत्र, रिश्तेदार और घर की पत्नी भी - ये सब कुछ जीवन का ही मेल-जोल है।1। रहाउ।
</details>

<details><summary>दर्पण-पदार्थ</summary>

पद्अर्थ: ते = से। प्रान = प्राण। निआरे = अलग। टेरत = कहते हैं। प्रेत = गुजर चुका, मर चुका। पुकारि = पुकार के। कोऊ = कोई भी संबंधी। घर ते = घर से। निकारि = निकाल।1।
</details>

<details><summary>दर्पण-भाषार्थ</summary>

अर्थ: हे भाई! (मौत आने पर) जब प्राण शरीर से अलग हो जाते हैं, तब (ये सारे संबंधी) ऊँचा ऊँचा कहते हैं कि ये गुजर चुका है गुजर चुका है। कोई भी संबंधी आधी घड़ी के लिए भी (उसको) घर में नहीं रखता, घर से निकाल देते हैं।1।
</details>

<details><summary>दर्पण-पदार्थ</summary>

पद्अर्थ: म्रिगत्रिसना = मृग तृष्णा, चमकती रेत प्यासे हिरन को पानी सी लगती है, वह पानी पीने के लिए दौड़ता है, चमकती रेत आगे आगे पानी ही प्रतीत होती है। दौड़ दौड़ के हिरन प्राण गवा बैठता है। रचना = खेल, संरचना। यह = ये। रिदै = हृदय में। बिचारि = विचार के। जा ते = जिससे। उधारु = पार उतारा।2।
</details>

<details><summary>दर्पण-भाषार्थ</summary>

अर्थ: हे भाई! अपने हृदय में विचार करके देख लो, ये जगत-खेल मृग-तृष्णा (ठग-नीरे) की तरह है (प्यासे हिरन के पानी के पीछे दौड़ने की तरह मनुष्य माया के पीछे दौड़-दौड़ के आत्मिक मौत मर जाता है)। हे नानक! कह: (हे भाई!) सदा परमात्मा के नाम का भजन किया कर जिसकी इनायत से (संसार के मोह से) पार-उतारा होता है।2।2।
</details>

<details><summary>दर्पण-पदार्थ</summary>

पद्अर्थ: महि = में। प्रीति = प्यार। सिउ = से, की खातिर। सभि = सारे (संबंधी)। किआ = क्या, चाहे, यद्यपि। दारा = स्त्री।1। रहाउ।
</details>

<details><summary>दर्पण-भाषार्थ</summary>

अर्थ: हे भाई! दुनियां में (संबन्धियों का) प्यार मैंने झूठा ही देखा है। चाहे स्त्री है चाहे मित्र हैं; सारे ही अपने-अपने सुख के खातिर ही (मनुष्य के) साथ चलते फिरते हैं।1। रहाउ।
</details>

<details><summary>दर्पण-पदार्थ</summary>

पद्अर्थ: मेरउ = मेरा। हित = मोह। सिउ = साथ। बाधिओ = बँधा हुआ। अंति कालि = आखिरी समय। संगी = साथी। कोऊ = कोई भी। रीति = मर्यादा, जगत चाल।1।
</details>

<details><summary>दर्पण-भाषार्थ</summary>

अर्थ: हे भाई! (सबका) चिक्त मोह से बँधा होता है (उस मोह के कारण) हर कोई यही कहता है ‘ये मेरा है ये मेरा है’। पर, आखिरी वक्त पर कोई भी साथी नहीं बनता। (जगत की) ये आश्चर्यजनक रीति चली आ रही है।1।
</details>

<details><summary>दर्पण-पदार्थ</summary>

पद्अर्थ: मन = हे मन! अजहू = अभी भी। सिख = शिक्षा। दै = दे के। नीत = रोजाना, सदा। भउजलु = संसार समुंदर। जउ = जब।2।
</details>

<details><summary>दर्पण-भाषार्थ</summary>

अर्थ: हे मूर्ख मन! तुझे मैं सदा शिक्षा दे दे के थक गया हूँ, तू अभी भी नहीं समझता। हे नानक! (कह: हे भाई!) जब मनुष्य परमात्मा की महिमा के गीत गाता है, तब संसार समुंदर से पार लांघ जाता है।2।3।6।38।47।
</details>

## बिहागड़ा
[[0537]]
<details open><summary>विश्वास-प्रस्तुतिः</summary>

रागु बिहागड़ा चउपदे महला ५ घरु २ ॥
</details>

<details><summary>मूलम्</summary>

रागु बिहागड़ा चउपदे महला ५ घरु २ ॥
</details>

<details><summary>दर्पण-पदार्थ</summary>

पद्अर्थ: दूतन संगरीआ = कामादिक वैरियों की संगत। भुइअंग = भुजंग, साँप। बसरीआ = वास। अनिक = अनेक को। उपरीआ = उजाड़ा, तबाह किया है।1।
</details>

<details><summary>दर्पण-भाषार्थ</summary>

अर्थ: हे भाई! कामादिक वैरियों की संगत साँपों के साथ निवास (के समान) है, (इन दूतों ने) अनेक (के जीवन) को तबाह किया है।1।
</details>

<details><summary>दर्पण-पदार्थ</summary>

पद्अर्थ: तउ = तब। सुख सहजरीआ = आत्मिक अडोलता के सुख।1। रहाउ।
</details>

<details><summary>दर्पण-भाषार्थ</summary>

अर्थ: (हे भाई!) तभी तो मैं सदा परमात्मा का नाम जपता हूँ (जब से नाम जप रहा हूँ) तब (से) मुझे आत्मिक अडोलता के सुख-आनंद प्राप्त हें।1। रहाउ।
</details>

<details><summary>दर्पण-पदार्थ</summary>

पद्अर्थ: मिथन मोहरीआ = मिथ्या मोह, झूठा मोह। अन कउ = और (पदार्थों) को।2।
</details>

<details><summary>दर्पण-भाषार्थ</summary>

अर्थ: हे भाई! जीव को झूठा मोह चिपका हुआ है (परमात्मा के बिना) अन्य पदार्थों को ‘मेरे मेरे’ समझता रहता है, (सारी उम्र) मोह के चक्रव्यूह में फंसा रहता है।2।
</details>

<details><summary>दर्पण-पदार्थ</summary>

पद्अर्थ: बटरीआ = (वाट = रास्ता) बटोही, राही, मुसाफिर। इकतरीआ = एकत्र होए हुए। बंधहि = बंधनों में। परीआ = पड़े हुए।3।
</details>

<details><summary>दर्पण-भाषार्थ</summary>

अर्थ: हे भाई! सारे जीव (यहाँ) राही ही हैं, (संसार-) वृक्ष के नीचे एकत्र होए हुए हैं, पर (माया के) बहुत सारे बंधनों में फंसे हुए हैं।3।
</details>

<details><summary>दर्पण-पदार्थ</summary>

पद्अर्थ: सफरीआ = सफ़, सभा, संगत। जह = जहाँ।4।
</details>

<details><summary>दर्पण-टिप्पनी</summary>

नोट: शीर्षक में शब्द ‘चउपदे’ (बहुवचन) लिखा है पर है एक ही चउपदा।
</details>

<details><summary>दर्पण-भाषार्थ</summary>

अर्थ: हे भाई! सिर्फ गुरु की संगत ही सदा-स्थिर रहने वाला ठिकाना है क्योंकि वहाँ परमात्मा की महिमा होती रहती है। हे नानक! (कह: मैं साधु-संगत की) शरण आया हूँ।4।1।
</details>

<details open><summary>विश्वास-प्रस्तुतिः</summary>

ੴ सतिगुर प्रसादि ॥ रागु बिहागड़ा महला ९ ॥
</details>

<details><summary>मूलम्</summary>

ੴ सतिगुर प्रसादि ॥ रागु बिहागड़ा महला ९ ॥
</details>

<details><summary>दर्पण-पदार्थ</summary>

पद्अर्थ: गति = उच्च आत्मक अवस्था। कोऊ = कोई भी। पचि = दुखी हो के। हारे = थक गए हैं। अरु = और।1। रहाउ।
</details>

<details><summary>दर्पण-भाषार्थ</summary>

अर्थ: हे भाई! अनेक योगी, अनेक तपी, व अन्य बहुत सारे समझदार मनुष्य खप-खप के हार गए हैं, पर कोई भी मनुष्य यह नहीं जान सकता कि परमात्मा कैसा है।1। रहाउ।
</details>

<details><summary>दर्पण-पदार्थ</summary>

पद्अर्थ: राउ = राजा। रंक कउ = कंगाल को। करई = करे, बना देता है। यह = ये। बिवहारे = व्यवहार, नित्य का कर्म।1।
</details>

<details><summary>दर्पण-भाषार्थ</summary>

अर्थ: हे भाई! वह परमात्मा एक छिन में कंगाल को राजा बना देता है, और, राजे को कंगाल कर देता है, खाली बर्तनों को भर देता है और भरों को खाली कर देता है (गरीबों को अमीर और अमीरों को गरीब बना देता है) - यह उसका नित्य का काम है।1।
</details>

<details><summary>दर्पण-पदार्थ</summary>

पद्अर्थ: पसारी = पसारी हुई। आपहि = खुद ही। देखनहारा = संभाल करने वाला। नाना = कई तरह के। धरे = बना लेता है, धार लेता है। बहु रंगी = अनेक रंगों का मालिक। ते = से। निआरा = अलग है।2।
</details>

<details><summary>दर्पण-भाषार्थ</summary>

अर्थ: (हे भाई! दिखाई देते जगत-रूप तमाशे में) परमात्मा ने अपनी माया खुद बिखेरी हुई है, वह खुद ही इसकी संभाल कर रहा है। वह अनेक रंगों का मालिक प्रभु कई तरह के रूप धार लेता है, और सारे ही रूपों से अलग भी रहता है।2।
</details>

<details><summary>दर्पण-पदार्थ</summary>

पद्अर्थ: अगनत = जिसके गुण गिने ना जा सकें। अपारु = जिसका परला छोर ना मिल सके। अलख = जिसका स्वरूप समझ में ना आ सके। निरंजन = माया के प्रभाव से परे। जिह = जिस (हरि) ने। भरमाइओ = भटकना में डाल रखा है। ताहि चरनि = उसके चरणों में। लाइओ = लगाया है।3।
</details>

<details><summary>दर्पण-भाषार्थ</summary>

अर्थ: हे भाई! उस परमात्मा के गुण गिने नहीं जा सकते, वह बेअंत है, वह अदृष्य है, वह निर्लिप है, उस परमात्मा ने ही सारे जगत को (माया की) भटकना में डाला हुआ है। हे नानक! (कह:) जिस मनुष्य ने उसके चरणों में चिक्त जोड़ा है, इस माया की सारी भटकनें त्याग के ही जोड़ा है।3।1।2।
</details>

<details open><summary>विश्वास-प्रस्तुतिः</summary>

रागु बिहागड़ा छंत महला ४ घरु १ ੴ सतिगुर प्रसादि ॥
</details>

<details><summary>मूलम्</summary>

रागु बिहागड़ा छंत महला ४ घरु १ ੴ सतिगुर प्रसादि ॥
</details>

<details><summary>दर्पण-पदार्थ</summary>

पद्अर्थ: धिआईऐ = ध्याना चाहिए। जिंदुड़ीऐ = हे सुंदर जिंदे! गुरमुखि = गुरु की शरण पड़ने से। अमोले = जो किसी मुल्य से ना मिल सके। रसि = रस में, आनंद में। बीधा = बेधा हुआ। नामि = नाम में। झकोले = डुबकी लगाता है। ठहराईऐ = टिकाना चाहिए। अनत = अन्यत्र, और तरफ। काहू अनत = किसी और तरफ। चिंदिअड़ा = चितवा, याद किया।1।
</details>

<details><summary>दर्पण-भाषार्थ</summary>

अर्थ: हे मेरी सोहणी जिंदे! सदा परमात्मा का नाम स्मरणा चाहिए परमात्मा का अमोलक नाम गुरु के द्वारा ही मिलता है। जो मन परमात्मा के नाम रस में बेधा जाता है, वह मन परमात्मा को प्यारा लगता है, वह मन आनंद से प्रभु के नाम में डुबकी लगाए रखता है।  
हे मेरी सोहणी जिंदे! गुरु की मति पर चल के इस मन को (प्रभु चरणों में) टिकाना चाहिए (गुरु की मति की इनायत से मन) किसी और तरफ नहीं डोलता। हे नानक! जो मनुष्य (गुरमति पर चल के) प्रभु के गुणों वाली वाणी उच्चारता रहता है, वह मन-इच्छित फल पा लेता है।1।
</details>

[[0538]]
<details><summary>दर्पण-पदार्थ</summary>

पद्अर्थ: मनि = मन में। अंम्रितु = आत्मक जीवन देने वाला नाम-जल। वुठड़ा = आ बसा। मुखि = मुंह से। बैण = वचन, शब्द। अलाए = उचारता है। सुणीऐ = सुननी चाहिए। लिव लाए = ध्यान लगा के। गलि = गले से। सहजि = आत्मक अडोलता से। सुभाए = गहरे प्यार कारण। अनहत = (अनाहत = बिना साज बजाए) एक रस, लगातार।2।
</details>

<details><summary>दर्पण-भाषार्थ</summary>

अर्थ: हे मेरी सोहणी जिंदे! गुरु की मति की इनायत से जिस मनुष्य के मन में आत्मक जीवन देने वाला नाम-जल आ बसता है वह मनुष्य अपने मुँह से आत्मिक जीवन देने वाली वाणी सदा उचारता रहता है। हे जिंदे! परमात्मा की भक्ति करने वाले मनुष्यों की वाणी आत्मिक जीवन देने वाली है परमात्मा के चरणों में तवज्जो जोड़ के वह वाणी मन से (ध्यान से) सुननी चाहिए (जो मनुष्य सुनता है उसे) चिरों से विछुड़ा हुआ परमात्मा आ मिलता है, आत्मिक अडोलता और प्रेम के कारण उसके गले से आ लगता है। हे दास नानक! (कह:) हे मेरी सुंदर जिंदे! उस मनुष्य के मन में आत्मिक आनंद बना रहता है, वह अपने अंदर एक-रस महिमा की वाणी का (मानो, बाजा) बजाता रहता है।2।
</details>

<details><summary>दर्पण-पदार्थ</summary>

पद्अर्थ: आणि = ला के। हउ = मैं। देवउ = देऊँ, मैं दे दूँ। गुरमुखि = गुरु की शरण पड़ के।3।
</details>

<details><summary>दर्पण-भाषार्थ</summary>

अर्थ: हे मेरी सोहणी जिंदे! (कह:) हे मेरी सखी सहेलियो! अगर कोई मेरा हरि-प्रभु को ला के मुझसे मिला दे, अगर कोई मुझे परमात्मा की महिमा की बातें सुनाया करे, तो मैं अपना मन उसके हवाले कर दूँ। हे मेरी सोहणी जीवात्मा! गुरु की शरण पड़ के परमात्मा का नाम स्मरण किया कर, (जो कोई स्मरण करता है वह) मन-इच्छित फल प्राप्त कर लेता है।  
हे नानक! (कह:) हे मेरी सुंदर जीवात्मा! परमात्मा की शरण पड़ी रह। बड़े भाग्यों वाला मनुष्य ही परमात्मा का नाम स्मरण करता है।3।
</details>

<details><summary>दर्पण-पदार्थ</summary>

पद्अर्थ: प्रभ = हे प्रभु! आइ = आ के (शब्द ‘आणि’ और ‘आइ’ आय में फर्क याद रखें)। परगासे = चमकता है, उघड़ता है। हउ = मैं। बाझ = बिना। उडीणीआ = उदास। कमल = कमल का फूल। गुरि = गुर ने। पासे = पास ही, अंग संग। धनु धनु = सलाहने योग्य। नामि = नाम से। बिगासे = खिल पड़ता है, टहक जाता है।4।
</details>

<details><summary>दर्पण-भाषार्थ</summary>

अर्थ: हे मेरी सुंदर जीवात्मा! (कह:) हे प्रभु! कृपा करके मुझे आ मिल। (हे जिंदे!) गुरु की मति पर चल के ही हरि-नाम (हृदय में) चमकता है। हे मेरी सोहणी जीवात्मा! (कह:) मैं परमात्मा के बगैर कुम्हलाई रहती हूँ। हे मेरी सोहणी जीवात्मा! जिसको पूरे गुरु ने सज्जन हरि मिला दिया, उसे हरि-प्रभु अपने अंग-संग बसता दिखाई देने लग जाता है। हे दास नानक! (कह:) हे मेरी सोहणी जिंदे! गुरु सलाहने योग्य है, सदा स्तुति का पात्र है। गुरु ने जिस को (परमात्मा का) पता बता दिया (उस का हृदय) नाम की इनायत से खिल उठता है।4।1।
</details>

<details><summary>दर्पण-पदार्थ</summary>

पद्अर्थ: अंम्रितु = आत्मक जीवन देने वाला जल। गुरमति = गुरु की मति पर चलने से। बिखु = जहर। अंम्रिति = अमृत (पीने) से। लिखि = लिख के, लिखे अनुसार। नामि = नाम में।1।
</details>

<details><summary>दर्पण-भाषार्थ</summary>

अर्थ: हे मेरी सुंदर जीवात्मा! परमात्मा का नाम आत्मिक जीवन देने वाला जल है, ये नाम-जल गुरु की मति पर चलने से ही मिलता है। हे मेरी सुंदर जीवात्मा! अहंकार जहर है माया (का मोह) जहर है (जो आत्मिक जीवन को खत्म कर देता है, ये जहर नाम-जल (पीने) से उतर जाता है। हे मेरी सुंदर जिंदे! जो मनुष्य सदा परमात्मा का नाम स्मरण करता रहता है उसका सूखा हुआ (छोटा हो चुका) मन हरा हो जाता है (जैसे कोई सूखा हुआ वृक्ष पानी से हरा हो जाता है, और, कठोरपन छोड़ के नर्म हो जाता है)। हे दास नानक! (कह:) हे मेरी सोहणी जिंदे! जिस मनुष्य को पूर्बले लिखे लेखों अनुसार बड़े भाग्यों से परमात्मा मिल जाता है वह सदा परमात्मा के नाम में लीन रहता है।1।
</details>

<details><summary>दर्पण-पदार्थ</summary>

पद्अर्थ: सेती = साथ। बेधिआ = बेधा गया, परोया गया। लगि = लगे, लगता है। खीर = दूध। चात्रिक = पपीहा। टेरे = पुकारता है। जाइ = जा के। केरे = के। घरि = हृदय घर में। घणेरे = अनेक।2।
</details>

<details><summary>दर्पण-भाषार्थ</summary>

अर्थ: हे मेरी सोहणी जीवात्मा! जिस मनुष्य का मन परमात्मा के साथ यूँ परोया जाता है जैसे बच्चे का मन दूध से परच जाता है, उस मनुष्य को, हे मेरी जीवात्मा! परमात्मा के मिलन के बगैर ठंड नहीं पड़ती (वह सदा व्याकुल हुआ रहता है) जैसे पपीहा (स्वाति बूँद के) पानी के बिना पुकारता रहता है।  
हे मेरी सुंदर जीवात्मा! जा के गुरु की शरण पड़ी रह, गुरु परमात्मा के गुणों की बात बताता है। हे दास नानक! (कह:) हे मेरी सोहणी जिंदे! जिस मनुष्य को गुरु ने परमात्मा मिला दिया उसके हृदय-घर में (जैसे) अनेक सुंदर साज बजते रहते हैं।2।
</details>

<details><summary>दर्पण-पदार्थ</summary>

पद्अर्थ: मनमुखि = अपने मन के पीछे चलने वाला मनुष्य। बिखु = जहर। जाले = जाल में। कपोति = कपोत ने, कबूतर ने। आपु = अपने आप को। सभि = सारे। वसि काले = काल के बस में। मोहि = मोह में। मूढ़ = मूर्ख। बिताले = ताल से टूटे हुए, जीवन चाल से थिड़के हुए। त्राहि = बचा ले। सरणागती = शरण आते हैं। नानक = हे नानक!।3।
</details>

<details><summary>दर्पण-भाषार्थ</summary>

अर्थ: हे मेरी सुंदर जीवात्मा! अपने मन के पीछे चलने वाले मनुष्य अहंकार के कारण परमात्मा से विछुड़ जाते हैं, (माया के मोह का) जहर (उनके आत्मिक जीवन को खत्म कर देता है, वह अहंकार के जाल में बँधे रहते हैं। हे मेरी सोहणी जिंदे! जैसे (चोगे की लालच में) कबूतर आदि पँछी अपने आप को जाल में फँसवा लेता है, वैसे ही अपने मन के पीछे चलने वाले सारे मनुष्य आत्मिक मौत के वश में आए रहते हैं। हे मेरी सोहणी जिंदे! जो मनुष्य माया के मोह में अपना चिक्त जोड़ी रखते हैं वे मन-मानी करने वाले मनुष्य मूर्ख होते हैं, वे (सही) जीवन-चाल से टूटे रहते हैं।  
हे नानक! (कह:) हे मेरी सुंदर जीवात्मा! परमात्मा के सेवक परमात्मा की शरण आते हैं (और, प्रार्थना करते हैं: हे प्रभु! हमें) बचा ले, बचा ले। गुरु परमात्मा उनके रक्षक बनते हैं।3।
</details>

[[0539]]
<details><summary>दर्पण-पदार्थ</summary>

पद्अर्थ: हरि जन = परमात्मा के भक्त। लिव = लगन। उबरे = (संसार समुंदर में से) बच निकलते हैं। धुरि = धुर दरगाह से। पोतु = जहाज। खेवट = मल्लाह। सबदि = शब्द ने। दइआलु = दया के घर।4।
</details>

<details><summary>दर्पण-भाषार्थ</summary>

अर्थ: हे मेरी सोहणी जीवात्मा! परमात्मा के भक्त परमात्मा के चरणों में तवज्जो जोड़ के (संसार समुंदर में से) बच निकलते हैं, धुर दरगाह से लिखे लेख अनुसार बड़े भाग्यों से वह परमात्मा को मिल जाते हैं। हे मेरी सुंदर सी जीवात्मा! परमात्मा का नाम जहाज है, (हरि के जनों को) गुरु-मल्लाह के शब्द ने (संसार समुंदर से) पार लंघा दिया। हे मेरी सोहणी जीवात्मा! सर्व-व्यापक परमात्मा सदा ही दयावान है, गुरु सतिगुरु की शरण पड़ने से (हरि-जनों को परमात्मा) प्यारा लगने लग पड़ता है।  
हे दास नानक! (कह:) हे हरि! मेहर कर, मेरी विनती सुन (मैं तेरा नाम स्मरण करता रहूँ। जिस पर तूने मेहर की निगाह की, उन्होंने) तेरा नाम स्मरण किया।4।2।
</details>

<details><summary>दर्पण-पदार्थ</summary>

पद्अर्थ: जगि = जगत में। सुक्रितु = श्रेष्ठ कर्म। कीरति = कीर्ति, महिमा। मनि = मन में। धारे = टिका ले। उधारे = बचा लेता है। किलविख = पाप। मलु = मैल। गुरमुखि = गुरु की शरण पड़ के। नामि = नाम से। उतारे = दूर कर लेता है। मुगध = मूर्ख। निसतारे = पार लंघा लेता है।1।
</details>

<details><summary>दर्पण-भाषार्थ</summary>

अर्थ: हे मेरी सुंदर सी जीवात्मा! परमात्मा की महिमा करनी, परमात्मा का नाम जपना, जगत में सबसे श्रेष्ठ कर्म है। तू भी परमात्मा की महिमा किया कर, परमात्मा का नाम अपने मन में टिकाए रख। हे मेरी सुंदर जीवात्मा! परमात्मा का नाम (विकारियों को) पवित्र करने वाला है, तू भी परमात्मा का नाम जपा कर, नाम (संसार समुंदर में डूबने से) बचा लेता है। हे मेरी सुंदर सी जीवात्मा! (जिस मनुष्य ने हरि-नाम स्मरण किया, उसने अपने अंदर से) सारे विकार, सारे पाप सारे दुख दूर कर लिए, वह मनुष्य गुरु की शरण पड़ के हरि-नाम की इनायत से विकारों की मैल उतार लेता है।  
हे दास नानक! (कह:) बड़े भाग्यों से ही परमात्मा का नाम स्मरण किया जा सकता है। परमात्मा का नाम हम जैसे मूर्खों को, महा मूर्खों को संसार समुंदर से पार लंघा लेता हैं।1।
</details>

<details><summary>दर्पण-पदार्थ</summary>

पद्अर्थ: तिना वसगति = उनके वश में। पंचे = कामादिक पाँचों (वैरी)। नवनिधि = (दुनिया के) नौ खजाने। अलखु = जिस का सही स्वरूप समझ में नहीं आ सकता। लखाए = समझा देता है। गुरि = गुरु ने। जाए = दूर हो जाती है। धुरि = धुर दरगाह से। मसतकि = माथे पर। प्रभि = प्रभु ने।2।
</details>

<details><summary>दर्पण-भाषार्थ</summary>

अर्थ: हे मेरी सुंदर सी जीवात्मा! जो मनुष्य परमात्मा का नाम स्मरण करते रहते हैं, कामादिक पाँचों वैरी उनके वश में आ जाते हैं, दुनिया के नौ खजानों की बराबरी करने वाला हरि-नाम उनके मन में आ बसता है। हे मेरी सुंदर जीवात्मा! गुरु उन्हें उस परमात्मा की समझ बख्श देता है जिस तक मनुष्य की अपनी समझ नहीं पहुँच सकती। हे मेरी सुंदर जीवात्मा! गुरु ने जिस मनुष्यों की आशा और मन की मनसा पूरी कर दी, उनको परमात्मा मिल गया, उनकी माया की सारी भूख उतर जाती है। हे दास नानक! (कह:) धुर दरगाह से परमात्मा ने जिस मनुष्य के माथे पर (स्मरण का लेख) लिख दिया है, वह सदा परमात्मा के गुण गाता रहता है।2।
</details>

<details><summary>दर्पण-पदार्थ</summary>

पद्अर्थ: बलवंचीआ = छल कपट करने वाले। परद्रोही = दूसरों के साथ दगा करने वाले। गुरि पूरै = पूरे गुरु के द्वारा। गति मिति = उच्च आत्मिक जीवन की मर्यादा। गति = उच्च आत्मिक अवस्था। मिति = मर्यादा। गुरि = गुरु ने। मुखि = मुँह में। अंम्रितु = आत्मिक जीवन देने वाला नाम जल। मरदा = आत्मक मौत मर रहे को। बहुड़ि = दोबारा। जीवाइआ = आत्मिक जीवन दिया। सतिगुर मिले = गुरु को (जो) मिल लिए।3।
</details>

<details><summary>दर्पण-भाषार्थ</summary>

अर्थ: हे मेरी सुंदर सी जीवात्मा! हम जीव पापी हैं, छल कपट करने वाले हैं, दूसरों के साथ दग़ा-फरेब करने वाले हैं, माया की खातिर ठगी करने वाले हैं। हे मेरी सुंदर जीवात्मा! जिस अति भाग्यशाली ने गुरु ढूँढ लिया उसने पूरे गुरु के द्वारा उच्च आत्मिक जीवन की मर्यादा हासिल कर ली। हे मेरी सोहणी जीवात्मा! जिस मनुष्य के मुँह में गुरु ने आत्मिक जीवन देने वाला नाम-जल टपका दिया, उस आत्मिक मौत मर रहे मनुष्य को गुरु ने दोबारा आत्मिक जीवन बख्श दिया। हे दास नानक! (कह:) हे मेरी सोहणी जिंदे! जो मनुष्य गुरु से मिल लिए, गुरु ने उनके सारे दुख दूर कर दिए।3।
</details>

<details><summary>दर्पण-पदार्थ</summary>

पद्अर्थ: जितु = जिसके द्वारा। जितु जपीऐ = जिसके जपने से। पतित = विकारों में गिरे हुए। गुरि = गुरु ने। चहु कुंडी = चहु कुंटों में, सारे संसार में। चहु जुगि = चार युगी समय में, सदा के लिए ही। जाते = प्रगट हो गए, मशहूर हो गए। अंम्रिति = आत्मिक जीवन देने वाले नाम-जल में। हरि सरि = हरि नाम सरोवर में। उधरे = डूबने से बच गए। राते = रंगे गए।4।
</details>

<details><summary>दर्पण-भाषार्थ</summary>

अर्थ: हे मेरी सोहणी जिंदे! परमात्मा का नाम बड़ा ही श्रेष्ठ है, इस नाम के जपने से सारे (पिछले) पाप दूर हो जाते हैं। हे मेरी सुंदर सी जीवात्मा! गुरु ने हरि-नाम दे के विकारों में गिरे हुओं को भी पवित्र बना दिया है, वे सारे संसार में सदा के लिए ही मशहूर हो गए। हे मेरी सुंदर जीवात्मा! जिस मनुष्यों ने आत्मक जीवन देने वाले हरि-नाम-जल में, हरि-नाम-सरोवर में स्नान किया, उनके अहंकार की सारी मैल उतर गई। हे दास नानक! (कह:) हे मेरी सुंदर सी जीवात्मा! जो विकारी और पापी भी एक छिन के लिए हरि-नाम के रंग में रंगे गए, वे संसार समुंदर में डूबने से बच गए।4।3।
</details>

<details><summary>दर्पण-पदार्थ</summary>

पद्अर्थ: हउ = मैं। बलिहारी = कुर्बान। अधारो = आसरा। गुरि = गुरु ने। द्रिढ़ाइआ = हृदय में पक्का किया। बिखु = जहर। भउ जलु = संसार समुंदर। तारणहारो = तैराने का समर्थता रखने वाला। इक मनि = एकाग्रता से, एक मन से। जैकारो = शोभा। जपि = जप के। सभि = सारे।1।
</details>

<details><summary>दर्पण-भाषार्थ</summary>

अर्थ: हे मेरी सुंदर सी जीवात्मा! (कह:) मैं उनसे कुर्बान हूँ जिन्होंने परमात्मा के नाम को (अपनी जिंदगी का) आसरा बना लिया है। हे मेरी सुंदर जीवात्मा! गुरु ने सतिगुरु ने उनके हृदय में परमात्मा का नाम पक्की तरह टिका दिया है। गुरु (माया के मोह के) जहर (-भरे) संसार-समुंदर से पार लंघाने की सामर्थ्य रखता है। हे मेरी सोहणी जीवात्मा! जिस संत जनों ने एक-मन हो के परमात्मा का नाम स्मरण किया है, उनकी (हर जगह) शोभा-महिमा होती है। हे नानक! (कह:) हे मेरी सुंदर सी जीवात्मा! परमात्मा का नाम जप के सुख मिल जाता है, हरि-नाम सारे दुख दूर करने की सामर्थ्य वाला है।1।
</details>

[[0540]]
<details><summary>दर्पण-पदार्थ</summary>

पद्अर्थ: सा = (स्त्रीलिंग) वह। रसना = जीभ। केरे = के। ते = (बहुवचन) वह। स्रवन = कान। हहि = हैं। सुणहि = सुनते हैं। सीसु = सिर। पावनु = पवित्र। जाइ = जा के। विटहु = से। वारिआ = कुर्बान जाता है। चितेरे = चेते कराया है।2।
</details>

<details><summary>दर्पण-भाषार्थ</summary>

अर्थ: हे मेरी सोहणी जीवात्मा! वह जीभ भाग्यशाली है, मुबारक है, जो (सदा) परमात्मा के गुण गाती रहती है। हे मेरी सोहणी जीवात्मा! वे कान सुंदर हैं अच्छे हैं जो तेरा कीर्तन सुनते रहते हैं। हे मेरी सुंदर जीवात्मा! वह सिर भाग्यशाली है पवित्र है, जो गुरु के चरणों में आ लगता है। हे मेरी सोहणी जीवात्मा! नानक (उस) गुरु से कुर्बान जाता है जिस ने (नानक को) परमात्मा का नाम याद कराया है।2।
</details>

<details><summary>दर्पण-पदार्थ</summary>

पद्अर्थ: ते नेत्र = वह आँखें। परवाणु = स्वीकार, सफल। हहि = हैं (बहुवचन)। साधू = गुरु। देखहि = देखती हैं। हसत = हस्त, हाथ। पुनीत = पवित्र। जसु = महिमा। लेखहि = लिखते हैं। पग = पैर। पूजीअहि = पूजे जाते हैं। मारगि धरम = धर्म के रास्ते पर। चलेसहि = चलेंगे, चलते हैं। सुणि = सुन के। मनेसहि = मानते हैं, मानेंगे।3।
</details>

<details><summary>दर्पण-टिप्पनी</summary>

नोट: ‘हहि’ शब्द ‘है’ का बहुवचन है।
</details>

<details><summary>दर्पण-भाषार्थ</summary>

अर्थ: हे मेरी सुंदर सी जीवात्मा! वे आँखें भली हैं सफल हैं जो गुरु के दर्शन करती रहती हैं, वे हाथ पवित्र हैं जो परमात्मा की महिमा लिखते रहते हैं। हे मेरी सोहणी जिंदे! उस मनुष्य के (वह) पैर सदा पूजे जाते हैं जो (पैर) धर्म के राह पर चलते रहते हैं। हे मेरी सुंदर जीवात्मा! नानक उन (भाग्यशाली) मनुष्यों से कुर्बान जाता है जो परमात्मा का नाम सुन के नाम को मानते हैं (जीवन का आधार बना लेते हैं)।3।
</details>

<details><summary>दर्पण-पदार्थ</summary>

पद्अर्थ: पउणु = हवा। बैसंतरो = बैसंतरु, आग। जसु = महिमा के गीत। वणु = जंगल। त्रिणु = घास। सभु = सारा। आकारु = दिखता संसार। मुखि = मुँह से। नानक = हे नानक! ते = (बहुवचन) वह लोग। दरि = दर पे। पैनाइआ = (आदर के सिरोपे) पहनाए जाते हैं, सम्मानित किये जाते हैं। जो = जो जो लोग। भगति मनु लावै = भक्ति में मन लगाता है।4।
</details>

<details><summary>दर्पण-भाषार्थ</summary>

अर्थ: हे मेरी सोहणी जीवात्मा! धरती, पाताल, आकाश- हरेक ही परमात्मा का नाम स्मरण कर रहा है। हे मेरी सुंदर सी जीवात्मा! हवा, पानी, आग- हरेक तत्व भी परमात्मा के महिमा के गीत गा रहा है। हे मेरी सुंदर जीवात्मा! जंगल, घास, ये सारा दिखता संसार - अपने मुँह से हरेक ही परमात्मा का नाम जप रहा है। हे नानक! (कह:) हे मेरी सुंदर सी जीवात्मा! जो जो जीव गुरु की शरण पड़ कर परमात्मा की भक्ति में अपना मन जोड़ते हैं, वे सारे परमात्मा के दर पर सम्मानित किए जाते हैं।4।4।
</details>

<details><summary>दर्पण-पदार्थ</summary>

पद्अर्थ: चेतिओ = स्मरण किया, याद किया। ते = (बहुवचन) वे लोग। मनमुख = अपने मन की ओर ही मुँह रखने वाले। मूढ़ = मूर्ख। मोहि = मोह में। से = (बहुवचन) वह। अंति = आखिरी वक्त। ढोई = आसरा, जगह। लहन्हि = लेते (बहुवचन)। पापि = पाप में। गुर मिलि = गुरु को मिल के। उबरे = (संसार समुंदर में डूबने से) बच जाते हैं। नामि = नाम में।1।
</details>

<details><summary>दर्पण-भाषार्थ</summary>

अर्थ: हे मेरी सुंदर सी जीवात्मा! जिस मनुष्यों ने (कभी) परमात्मा का नाम याद नहीं किया, वह अपने ही मन के पीछे चलने वाले मनुष्य मूर्ख व अंजान हैं। हे मेरी सोहणी जीवात्मा! जो मनुष्य माया के मोह में अपना मन जोड़े रखते हैं वह आखिरी समय में (यहाँ से) हाथ मलते हुए जाते हैं। हे मेरी सोहणी जीवात्मा! अपने ही मन के पीछे चलने वाले जो मनुष्य (सदा) पाप कर्म में फंसे रहते हैं वे परमात्मा की दरगाह में आसरा प्राप्त नहीं कर सकते। हे दास नानक! (कह:) हे मेरी सोहणी जीवात्मा! गुरु को मिल के (अति भाग्यशाली मनुष्य संसार समुंदर में डूबने से) बच जाते हैं (क्योंकि वे) परमात्मा का नाम जप जप के परमात्मा के नाम में ही मगन रहते हैं।1।
</details>

<details><summary>दर्पण-पदार्थ</summary>

पद्अर्थ: सभि = सारे। जाइ = जा के। कउ = को। कीजई = करनी चाहिए। मतु = एसा ना हो। कि जापै = क्या पता? कि = अथवा, या। मूरतु, मुहतु = महूरत, समय। सफलु = फल देने वाला, भाग्यशाली। जितु = जिस (समय) में। चिति = चिक्त में। कुंकरु = किंकर, दास, सेवक। जम कंकरु = जम का दास, जम दूत।2।
</details>

<details><summary>दर्पण-भाषार्थ</summary>

अर्थ: हे मेरी सोहणी जिंदे! (कह:) हे भाई! सभी जा के गुरु को मिल लो क्योंकि वह (गुरु) परमात्मा का नाम हृदय में पक्का कर देता है। हे मेरी सुंदर सी जीवात्मा! परमात्मा का नाम जपते हुए रक्ती भर भी देर नहीं करनी चाहिए। क्या पता! अगला श्वास लिया जाए कि ना लिया जाए। हे मेरी सुंदर जीवात्मा! वह वक्त भाग्यशाली है, वह घड़ी भाग्य भरपूर है, वह समय भाग्यशाली है, जिस समय प्यारा परमात्मा चिक्त में आ बसता है। हे दास नानक! (कह:) हे मेरी सोहणी जीवात्मा! जिस मनुष्य ने परमात्मा का नाम (हर समय) स्मरण किया है, जम दूत उसके नजदीक नहीं फटकता (मौत का डर उसको छू नहीं सकता, उसे आत्मिक मौत नहीं आती)।2।
</details>

<details><summary>दर्पण-पदार्थ</summary>

पद्अर्थ: वेखै = देखता है। सुणै = सुनता है। जिनि = जिस (मनुष्य) ने। कमते = कमाए। अंतरु हिरदा = अंदरूनी हृदय। तिनि = उस ने। जनि = जन ने। तिनि जनि = उस मनुष्य ने। सभि = सारे। नामि = नाम में। पतीजिआ = पतीज गया। मारनु = बेशक मारते रहें। दुसटु = (कामादिक) वैरी। कुपते = झगड़ालू। नानकि = नानक ने। जिनि = जिस (गुरु) ने। आणि = ला के। सभि = सारे (दुष्ट)।3।
</details>

<details><summary>दर्पण-टिप्पनी</summary>

नोट: ‘मारनु’ हुकमी भविष्यत, अन्यपुरुष, बहुवचन। शब्द ‘मारनि’ वर्तमान काल अन्य-पुरुष, बहुवचन है। इसका अर्थ है ‘मारते हैं’।
</details>

<details><summary>दर्पण-भाषार्थ</summary>

अर्थ: हे मेरी सोहणी जीवात्मा! (जो काम हम करते हैं, जो बोल हम बोलते हैं) परमात्मा वह सब कुछ सदा देखता रहता है। जिस मनुष्य ने (सारी उम्र) पाप कमाए होते हैं, वह डरता है। (पर) हे मेरी सोहणी जिंदे! जिस (मनुष्य) का अंदरूनी हृदय पवित्र है, उस मनुष्य ने सारे डर उतार दिए होते हैं। जो मनुष्य निर्भय परमात्मा के नाम में पतीज जाता है, (कामादिक) सारे झगड़ालू वैरी बेशक रहें झख मारते (उस मनुष्य का कुछ नहीं बिगाड़ सकते)। हे मेरी सोहणी जीवात्मा! नानक ने उस पूरे गुरु की शरण ली है जिसने सारे (झगड़ालू दुष्ट, शरण आए मनुष्य के) पैरों में ला के रख दिए हैं।3।
</details>

[[0541]]
<details><summary>दर्पण-पदार्थ</summary>

पद्अर्थ: सेवीऐ = सेवा भक्ति करनी चाहिए। सभ दू = सब से। साहिबु = मालिक। इक मनि = एक मन से, तवज्जो/ध्यान जोड़ के। चडा = अधीनता, अधीनगी। गुर सेविऐ = अगर गुरु की सेवा की जाए (शब्द ‘सेवीऐ’ और ‘सेविऐ’ का फर्क याद रखें)। हरि महलु = परमात्मा का घर, परमात्मा की हजूरी। सभि = सारे। घंडा = चालाक, झगड़ालू। धुरि = धुर दरगाह से। मसतकि = माथे पर। लिखि छडा = लिख रखा है।4।
</details>

<details><summary>दर्पण-भाषार्थ</summary>

अर्थ: हे मेरी सुंदर सी जीवात्मा! सदा उस परमात्मा की सेवा-भक्ति करनी चाहिए जो सबसे बड़ा मालिक है। जिस मनुष्यों ने तवज्जो जोड़ के एक परमात्मा का स्मरण किया उन्हें किसी की कोई अधीनगी नहीं रह जाती। हे मेरी सुंदर जीवात्मा! गुरु की शरण पड़ने से परमात्मा का दर प्राप्त हो जाता है, (फिर) सारे ही चालाक निंदक पड़े लगाते रहें जोर (उसका कुछ नहीं बिगाड़ सकते)। हे दास नानक! (कह:) हे मेरी सोहणी जिंदे! (उन मनुष्यों ने ही) परमात्मा का नाम स्मरण किया है (जिनके) माथे पर परमात्मा ने धुर दरगाह से (स्मरण का) लेख लिख रखा है।4।5।
</details>

<details><summary>दर्पण-पदार्थ</summary>

पद्अर्थ: सभि = सारे। जीअ = जीव। प्रभ = हे प्रभु! जीइ = जी में, मन में। कमाईऐ = कमाते हैं। मनि = मन में। मुकराईऐ = मुकर जाते हैं, जबान से फिर जाते हैं। मनमुख = अपने मन के पीछे चलने वाले। घाल = मेहनत। गवाईऐ = गायब हो जाती है। गुरमुखि = गुरु की शरण पड़ के। हाजरु = प्रत्यक्ष, हर जगह बसता। आईऐ = आ जाता है।1।
</details>

<details><summary>दर्पण-टिप्पनी</summary>

नोट: ‘जीअ’ है ‘जीउ’ का बहुवचन।
</details>

<details><summary>दर्पण-भाषार्थ</summary>

अर्थ: हे मेरे हरि! हे मेरे प्रभु! (सृष्टि के) सारे जीव तेरे (ही पैदा किए हुए) हैं, तू (सब जीवों में) मौजूद है, जो कुछ (जीवों के) जी में चित्रित होता है तू (वह सब कुछ) जानता है। हे मेरी सुंदर जीवात्मा! परमात्मा हमारे अंदर बाहर (हर जगह) हमारे साथ है, जो कुछ हमारे मन में होता है वह सब देखता है, (पर फिर भी हम) मुकर जाते हैं। हे मेरी सोहणी जीवात्मा! अपने मन के पीछे चलने वाले मनुष्यों को परमात्मा कहीं दूर बसता प्रतीत होता है, उनकी की हुई मेहनत व्यर्थ चली जाती है। हे दास नानक! (कह:) हे मेरी सोहणी जिंदे! जिस मनुष्यों ने गुरु की शरण पड़ के परमात्मा का नाम स्मरण किया है उन्हें परमात्मा हर जगह बसता दिखता है।1।
</details>

<details><summary>दर्पण-पदार्थ</summary>

पद्अर्थ: से = (बहुवचन) वे। मनि = मन में। भाणै = पसंद आ गए। पैनाइआ = सिरोपा दिया जाता है, आदर मिलता है। अहि = दिन। निसि = रात। साचि = सदा स्थिर रहने वाले परमात्मा में। रंगि = प्रेम रंग में। राते = रंगे जाते हैं। नीसाणे = (माथे पर) निशान। मिलि साधू = गुरु को मिल के। अघाणे = तृष्णा की ओर से तृप्त रहते हैं।2।
</details>

<details><summary>दर्पण-भाषार्थ</summary>

अर्थ: हे मेरी सोहणी जिंदे! वह मनुष्य (असल) सेवक हैं जो प्यारे परमात्मा के मन में अच्छे लगते हैं। हे मेरी सोहणी जीवात्मा! वे मनुष्य परमात्मा की हजूरी में आदर पाते हैं, वह दिन-रात सदा कायम रहने वाले परमात्मा में लीन रहते हैं। हे मेरी सोहणी जीवात्मा! उनकी संगति में रहने से (मन से विकारों की) मैल उतर जाती है वे सदा प्रभु के प्रेम रंग में रंगे रहते हैं। उनके माथे पर प्रभु के मेहर की निगाह का निशान होता है। हे मेरी सुंदर जीवात्मा! (कह:) हे प्रभु! नानक की ये आरजू है (कि नानक गुरु की संगति में टिका रहे) गुरु की संगति में रहने से (माया की तृष्णा की ओर से) तृप्त रहते हैं।2।
</details>

<details><summary>दर्पण-पदार्थ</summary>

पद्अर्थ: रसना = जीभ। गोबिंदे = गोबिंदु। त्रिसना = तृष्णा, माया की प्यास। मनि = मन में। भेटे = मिलता है। निधि = खजाना। पाए = ढूँढ लेता है।3।
</details>

<details><summary>दर्पण-भाषार्थ</summary>

अर्थ: हे मेरी सोहणी जिंदे! (कह:) हे मेरी जीभ! परमात्मा का नाम जपा कर, हरि नाम जप-जप के माया का लालच दूर हो जाता है। हे मेरी सोहणी जिंदे! जिस मनुष्य पर परमात्मा कृपा करता है, उसके मन में अपना नाम बसा देता है, जिस मनुष्य को पूरा गुरु मिल जाता है, वह प्रभु का नाम-धन नाम-खजाना ढूँढ लेता है। हे नानक! (कह:) हे मेरी सोहणी जिंदे! जिस मनुष्य को बड़े भाग्यों से गुरु की संगति प्राप्त होती है वह (सदा) परमात्मा की महिमा के गीत गाता रहता है।3।
</details>

<details><summary>दर्पण-पदार्थ</summary>

पद्अर्थ: थान थनंतरि = स्थान स्थान अंतर, हरेक जगह में। बिधाता = विधाता, पैदा करने वाला। सहस = हजारों। गुरमुखि = गुरु की शरण पड़ने से। जाता = सांझ पड़ती है।4।
</details>

<details><summary>दर्पण-भाषार्थ</summary>

अर्थ: हे मेरी सोहणी जीवात्मा! सब जीवों को दातें देने वाला प्रभु परमात्मा हरेक जगह में बस रहा है, उसके गुणों का अंत नहीं पाया जा सकता, वह विधाता प्रभु सभी घटों में व्यापक है। जैसे माता-पिता अपने बच्चों को पालते हैं, वैसे ही परमात्मा सारे जीवों को पालता है। हे दास नानक! (कह:) हे मेरी सोहणी जीवात्मा! हजारों चतुराईयों से वह परमात्मा नहीं मिल सकता, गुरु की शरण पड़ने से उसके साथ गहरी साँझ पड़ जाती है।4।6। छका1।
</details>

[[0542]]
<details open><summary>विश्वास-प्रस्तुतिः</summary>

बिहागड़ा महला ५ छंत घरु १ ੴ सतिगुर प्रसादि ॥
</details>

<details><summary>मूलम्</summary>

बिहागड़ा महला ५ छंत घरु १ ੴ सतिगुर प्रसादि ॥
</details>

<details><summary>दर्पण-पदार्थ</summary>

पद्अर्थ: अचंभउ = अचंभा, आश्चर्य, तमाशा। लाल = हे प्यारे! धरम निआए = धर्म और न्याय के अनुसार। रंगु = रंग भूमि जहाँ नट अपना खेल दिखाते हैं। अखाड़ा = मैदान। पाइओनु = उसने बना दिया है। आवणु जाणु = पैदा होने और मरना। सबाए = सारे जीवों को। तिनहि = उस (परमात्मा) ने ही। जिनि = जिस ने। मेदनि = धरती, सृष्टि। सिरजीआ = पैदा की है। मेलि = मिला के। महलि = महल में, हजूरी में। इकि = कई। भरमि = भटकना में पड़ के। तूं है = तू ही। सचु = अटल नियम। वरतै = कार्य व्यवहार चलाता है।1।
</details>

<details><summary>दर्पण-टिप्पनी</summary>

नोट: ‘इकि’ है ‘इक/एक’ का बहुवचन।
</details>

<details><summary>दर्पण-भाषार्थ</summary>

अर्थ: हे मेरे प्यारे! मैंने परमात्मा का एक आश्चर्यजनक तमाशा देखा है कि वह जो कुछ करता है धर्म के अनुसार करता है। हे मेरे प्यारे! (ये जगत) उस परमात्मा ने एक अखाड़ा बना दिया है, एक रंग-भूमि रच दी है जिस में सारे (नटों के लिए, पहलवानों के लिए) पैदा होना मरना (भी नियत कर दिया है)। (जगत में जीवों का) पैदा होना मरना उसी परमात्मा ने बनाया है जिसने ये जगत पैदा किया है। कई जीवों को गुरु मिला के प्रभु अपनी हजूरी में टिका लेता है (ठिकाना दे देता है), और, कई जीव कुर्माग पड़ कर भटकते फिरते हैं।  
हे प्रभु! अपने (गुणों का) अंत तू खुद ही जानता है, तू सारी सुष्टि में व्यापक है। हे संत जनो! सुनो, नानक एक अटल नियम बताता है (कि) परमात्मा धर्म अनुसार न्याय के मुताबक दुनिया की कार चला रहा है।1।
</details>

<details><summary>दर्पण-पदार्थ</summary>

पद्अर्थ: अराधे = आराधता है। करि पूरा = अमोध मान के। मारगु = रास्ता। साधे = साधता है, अच्छा बना लेता है। बिखड़ा = मुश्किल। साधि = सुधार के। गुरमुखि = गुरु के द्वारा। पाईऐ = प्राप्त कर ली जाती है। बिधातै = कर्तार ने। धुरहु = अपनी हजूरी से। रैणि = रात। लिव = लगन। संगि साधे = साधु गुरु की संगत में। मुकतु = विकारों से आजाद। अराधे = आराध के।2।
</details>

<details><summary>दर्पण-भाषार्थ</summary>

अर्थ: हे मेरे प्यारे! (कह:) हे संत-जन सहेलियो! आओ, मिल के संत-संग में बैठो, (जो मनुष्य सत्संगियों में मिल के बैठता है वह) परमात्मा का नाम सदा स्मरण करता है। हे मेरे प्यारे! गुरु को अचूक मान के गुरु की शरण पड़ो (जो इस तरह गुरु की शरण पड़ता है वह) जम के रास्ते को (आत्मक मौत लाने वाले जीवन-राह को) अच्छा बना लेता है। गुरु की शरण पड़ कर मुश्किल जीवन-राह को (सुंदर व) आसान बना के परमात्मा की हजूरी में शोभा कमाई जा सकती है। (पर) जिस मनुष्यों के माथे पर अपनी हजूरी से विधाता ने (भक्ति का लेख) लिख दिया है, उन मनुष्यों की तवज्जो दिन-रात (प्रभु चरणों में) लगी रहती है। जब मनुष्य गुरु की संगति में मिलता है तब उसके अंदर से अहंकार ममता (अपनत्व) दूर हो जाते हैं, मोह समाप्त हो जाता है। दास नानक कहता है कि सदा परमात्मा का नाम स्मरण करके मनुष्य (अहंकार, ममता, मोह आदि के प्रभाव से) स्वतंत्र हो जाता है।2।
</details>

<details><summary>दर्पण-पदार्थ</summary>

पद्अर्थ: कर = हाथ (बहुवचन)। होइ = हो के। पुरखु = सर्व व्यापक। बहुबिधि = कई किसमों की। खोजीआ = मैंने तलाश के देखीं हैं। अरपेहा = भेटा करें। केरा = कां। को = कोई मनुष्य। किआ पूज = कौन सी चीज बतौर भेटा। अंकि = गोद में। समाए = लीन हो जाता है। मसतकि = माथे पर। सनेहा = प्यार। मिलि = मिल के। पूजेहा = पूजा करें।3।
</details>

<details><summary>दर्पण-भाषार्थ</summary>

अर्थ: हे मेरे प्यारे! (कह:) हे संत जनों! (साधु संगत में) एकत्र हो के परमात्मा के आगे दोनों हाथ जोड़ा करो, और, उस नाश रहित सर्व व्यापक परमात्मा की भक्ति किया करो। हे मेरे प्यारे! मैंने और कई किस्मों की पूजा-भेटा तलाश के देखी है (पर, सबसे श्रेष्ठ पूजा ये है कि) अपना ये मन ये शरीर सब भेटा कर देना चाहिए। (फिर भी, गुमान किस बात का?) ये मन, ये शरीर, ये धन सब परमात्मा का दिया हुआ है, (सो,) कोई मनुष्य (अपनी मल्कियत की) कौन सी चीज भेटा कर सकता है? जिस मनुष्य पर प्रभु मालिक कृपाल होता है दयावान होता है वह उस परमात्मा के चरणों में लीन हो जाता है (बस! यही भेटा और पूजा)। जिस मनुष्य के माथे पर भाग्य जाग उठते हैं, उसका अपने गुरु के साथ प्यार बन जाता है। दास नानक कहता है: (हे संत जनों!) साधु-संगत में मिल के परमात्मा का नाम स्मरणा चाहिए।3।
</details>

<details><summary>दर्पण-पदार्थ</summary>

पद्अर्थ: दहदिस = दसों दिशाओं में। पाइअड़ा = पा लिया, ढूँढ लिया। घरि = हृदय घर में। आए = आ के। हरि मंदरु = हरि ने अपने रहने के लिए घर। सरबे = सब जीवों में। गुरमुखि = गुरु के द्वारा। अधेरा = अंधेरा। नाठा = भाग गया। अमिउ = अमृत, आत्मिक जीवन देने वाला नाम जल। ठाए = जगह। सतिगुरि = गुरु ने।4।
</details>

<details><summary>दर्पण-भाषार्थ</summary>

अर्थ: हे मेरे प्यारे! (परमात्मा को ढूँढने के लिए) हम दसों दिशाओं में तलाश करते फिरे, पर उस परमात्मा को अब हृदय घर में ही आ के ढूँढ लिया है। हे मेरे प्यारे! (इस मनुष्य शरीर को) परमात्मा ने अपना निवास स्थान बनाया हुआ है, परमात्मा इस (शरीर घर) में टिका रहता है। मालिक प्रभु स्वयं ही सारे जीवों में व्यापक हो रहा है, पर उसके इस अस्तित्व की समझ गुरु की शरण पड़ने से ही आती है। (गुरु जिस मनुष्य के मुँह में) आत्मिक जीवन देने वाला नाम जल नाम-रस चोआ देता है, (उसके अंदर से माया के मोह का) अंधकार मिट जाता है, उसका सारा दुख दूर हो जाता है। (गुरु की कृपा से अब) मैं जिधर देखता हूँ उधर ही मुझे मालिक परमात्मा हर जगह बसता दिखाई देता है। दास नानक कहता है: गुरु ने मुझे परमात्मा मिला दिया है, मैंने परमात्मा को अपने हृदय-घर में ढूँढ लिया है।4।1।
</details>

<details><summary>दर्पण-पदार्थ</summary>

पद्अर्थ: अति प्रीतम = बहुत प्यारा लगने वाला। मोहना = मोह लेने वाला। घट सोहना = हरेक घट में सुशोभित है। प्रान अधारा = जिंद का आसरा। अपर अपारा = परे से परे, बेअंत। लालन = हे लाल! कंत = हे कंत! नैन = आँख। दरस परसन = दर्शनों की छूह प्राप्त करने के लिए। रैणि = रात। विहाणीआ = गुजर जाती है। अंजन = सुरमा। बिंजन = व्यंजन, भोजन। सीगारा = श्रृंगार। पइअंपै = चरणों में पड़ता है। जंपै = विनती करता है। कंतु = पति (शब्द ‘कंत’ और ‘कंतु’ में फर्क देखें)।1।
</details>

<details><summary>दर्पण-भाषार्थ</summary>

अर्थ: (हे भाई!) परमात्मा बहुत ही प्यारा लगने वाला है, सबके मन को मोह लेने वाला है, सब शरीरों में सुशोभित है, सब के जीवन का सहारा है। उस दया के घर गोपाल प्यारे की सुंदर शोभा (पसर रही) है, बड़ी बेअंत शोभा है।  
हे दयालु गोबिंद! हे गोपाल! हे प्यारे कंत! मुझ निमाणी को मिल। मेरी आँखें तेरे दर्शनों की छूह (झलक) पाने के लिए तरसती रही हैं। मेरी जिंदगी की रात गुजरती जा रही है, (पर, मुझे तेरे मिलाप से पैदा होने वाली) शांति नहीं मिल रही।  
जिसको गुरु के बख्शे ज्ञान का सुरमा मिल गया, जिसको (आत्मक जीवन का) भोजन हरि-नाम मिल गया, उसके सारे (आत्मिक) श्रृंगार सफल हो गए। नानक संत जनों की चरण पड़ता है, संत-जनों के आगे अरजोई करता है, कि मुझे मेरा प्रभु-पति मिलाओ।1।
</details>

<details><summary>दर्पण-पदार्थ</summary>

पद्अर्थ: उलाहने = गिले शिकवे। करउ = करूँ। उपाव = कई तरीके (‘उपाउ’, उपाय का बहुवचन)। चल = चंचल। बित = धन। अनित = नित्य ना रहने वाला। कवन बिधि = किस तरह भी। धीरीजै = धैर्य आता। जीजीऐ = जीआ जाए। रैनि = रात। दिनीअरु = दिनकर, सूर्य। इकु तिलै = थोड़ा जितना समय भी। संत = हे संत! हे गुरु! तउ प्रसादि = तेरी कृपा से।2।
</details>

<details><summary>दर्पण-भाषार्थ</summary>

अर्थ: जब तक परमात्मा नहीं मिलता, तब तक (मेरी भूलों के) मुझे लाखों उलाहमें मिलते हैं। मैं परमात्मा को मिलने के लिए अनेक प्रयत्न करती हूँ, पर मेरी कोई पेश नहीं पड़ती। प्यारे प्रभु के मिलाप के बिना किसी तरह भी मन को धैर्य नहीं आता, चिक्त (धन की खातिर) हर वक्त भागा फिरता है, और, धन भी सदा साथ नहीं निभता। सारे खाने-पीने श्रृंगार प्रभु-पति के बिना व्यर्थ हैं, प्रभु-पति के बिना जीवन के कोई मायने नहीं। प्रभु-पति के बिना (दुनियावी) आशाएं (व्याकुल किए रखती हैं) माया की तृष्णा दिन-रात लगी रहती है। रक्ती भर समय के लिए भी जीवात्मा ठहराव में नहीं आती। नानक विनती करता है: हे गुरु! मैं (जीव-स्त्री) तेरी दासी आ बनी हूँ, तेरी कृपा से (ही) मेरा प्रभु पति (मुझे) मिल सकता है।2।
</details>

[[0543]]
<details><summary>दर्पण-पदार्थ</summary>

पद्अर्थ: प्रिउ = प्रभु पति। संगि = साथ। दरसु = दर्शन। मोहि = मेरे, मेरे में। कत = कैसे? महलि = महल में, प्रभु की हजूरी में। निरगुनि = गुणहीन (स्त्रीलिंग)। अनाथि = निआसरी (स्त्रीलिंग)। बिनवै = बिनती करती है। प्रभ = हे प्रभु! किरपा निधे = हे कृपा के खजाने! भीति = दीवार। खोइऐ = दूर हो जाती है। सहजि = आत्मिक अडोलता में। नव निधे = हे नौ खजानों के मालिक! ग्रिहि = हृदय घर में। लालु = प्यारा सुंदर प्रभु। महलु = प्रभु की हजूरी। मिलि = मिल के। संगि = साथ। मंगलु = खुशी का गीत। मोहि = मुझे।3।
</details>

<details><summary>दर्पण-भाषार्थ</summary>

अर्थ: (मेरी इस) एक ही हृदय-सेज पर प्रभु-पति (मेरे) साथ (बसता) है, पर मुझे दर्शन प्राप्त नहीं होता! मुझे प्रभु की हजूरी में बुलाया भी कैसे जाए? मेरे में तो अनेक अवगुण हैं।  
गुण हीन, निमाणी, निआसरी (जीव-स्त्री) विनती करती है: हे कृपा के खजाने प्रभु! मुझे मिल। हे नौ खजानों के मालिक प्रभु! एक पलक मात्र तेरे दर्शन करने से (तुझसे विछुड़ने वाली) भटकना की दीवार दूर हो जाती है, आत्मक अडोलता में लीनता हो जाती है।  
जब जीव-स्त्री के हृदय-घर में प्यारा प्रभु-पति आ बसता है जब जीव-स्त्री प्रभु की हजूरी प्राप्त कर लेती है, तब प्रभु के साथ मिल के खुशी के गीत गाए जा सकते हैं। हे गुरु! नानक तेरे चरणों में आ पड़ा है, तेरी शरण आ गया है (मुझे नानक को) परमात्मा पति के दर्शन करवा दे।3।
</details>

<details><summary>दर्पण-पदार्थ</summary>

पद्अर्थ: कै परसादि = की कृपा से। पुंनी = पूरी हो गई है। मनि = मन में। तपति = तपश, जलन। सफला = मुबारक। सु = वह। रैणे = रात। सुहावी = सुखदाई। घना = बहुत। रसना = जीभ। कवन गुण = कौन कौन से गुण! भना = मैं बताऊँ। थाके = खत्म हो गए हैं। मिलि = मिल के। सखी = सखियां, ज्ञानेंद्रियां। पइअंपै = चरणों में पड़ता है। संत जंपै = गुरु के आगे अरजोई करता है। संजोगि = संयोग के द्वारा, मिलाप के लेख द्वारा।4।
</details>

<details><summary>दर्पण-भाषार्थ</summary>

अर्थ: सतिगुरु की कृपा से मैंने परमात्मा ढूंढ लिया है, मेरी (चिरों की) चाहत पूरी हो गई है, मेरे मन में ठण्ड पड़ गई है, (मेरे अंदर से तृष्णा की) तपश बुझ गई है। वह दिन (मेरे वास्ते) भाग्यशाली है वह रात सुहानी है (जब मुझे परमात्मा मिला। मिलाप के कारण मेरे अंदर) बहुत सारी खुशियां-आनंद-स्वाद बन गए हैं, (मेरे हृदय में) प्यारे गोपाल गोबिंद जी प्रगट हो गए हैं, मैं अपनी जीभ से (उस मिलाप के) कौन-कौन से गुण (लाभ) बताऊँ? (मेरे अंदर से) भटकना, लोभ, मोह आदि सारे विकार दूर हो गए हैं, मेरी ज्ञान-इंद्रिय मिल के महिमा के गीत गा रही हैं। अब नानक गुरु के चरणों में गिर पड़ा है, गुरु के आगे ही अरजोई करता रहता है, क्योंकि उस गुरु ने मिलाप के लेख के द्वारा (मिलाप के लेख को उजागर करके) मुझे परमात्मा से मिला दिया है।4।2।
</details>

<details><summary>दर्पण-पदार्थ</summary>

पद्अर्थ: गुर = हे सबसे बड़े! अनदिनु = हर रोज। वखाणा = मैं उचारता रहूँ। अंम्रित = आत्मक जीवन देने वाली। उचरा = मैं उचारूँ। जसु = महिमा का गीत। मइआ = कृपा। गोपाल = हे गोपाल! अगथ = अकथ, जिसका रूप बयान ना किया जा सके। जीउ = जिंद। तुम्ह = तेरा दिया हुआ। मुगध = मूर्ख। अनाथ = निआसरा। आवण जाणा = पैदा होना मरना।1।
</details>

<details><summary>दर्पण-भाषार्थ</summary>

अर्थ: हे सबसे बड़े! हे सर्व गुण संपन्न प्रभु! (मेरे पर) मेहर कर, मैं हर वक्त तेरा नाम स्मरण करता रहूँ, आत्मिक जीवन देने वाली तेरी वाणी उचारता रहूँ, मैं तेरी महिमा के गीत गाता रहूँ, मुझे तेरी रजा मीठी लगती रहे। हे गोपाल! हे गोबिंद! (मेरे पर) दया कर, तरस कर, तेरे बिना मेरा और कोई सहारा नहीं है। हे सब ताकतों के मालिक! हे अकथ! हे बेअंत! मेरी ये जीवात्मा, मेरा ये मन ये शरीर, ये धन- सब कुछ तेरा ही दिया हुआ है।  
नानक विनती करता है: हे प्रभु! मैं मूर्ख हूँ बहुत मूर्ख हूँ, निआसरा हूँ, चंचल, कमजोर, नीच और अंजान हूँ। मैं तेरी शरण आया हूँ। मुझे जनम-मरण के चक्कर से बचा ले।1।
</details>

<details><summary>दर्पण-पदार्थ</summary>

पद्अर्थ: साधह सरणी = गुरमुखों की शरण पड़ने से। गावह = हम गाते हैं, गा सकते हैं। नीता = नित्य। मनि = मन में। तनि = तन पे। लगउ = लगी रहे। पतित = विकारी। संगि = साथ। बिधाता = विधाता, कर्तार। राते = रंगे हुए। जीअ दाते = आत्मिक जीवन देने वाले। देहि = देते हैं। चढ़हि सवाइआ = (वह दातें) बढ़ती ही रहती हैं। रिधि सिधि = करामाती ताकतें। नव निधि = नौ खजाने। जपि = जप के। जिनी = जिस (मनुष्यों) ने। आतमु = अपने आप को। पाईअहि = मिलते हैं।2।
</details>

<details><summary>दर्पण-टिप्पनी</summary>

नोट: ‘लगउ’ हुकमी भविष्यत, अन्य पुरुख, एकवचन।
</details>

<details><summary>दर्पण-भाषार्थ</summary>

अर्थ: (हे भाई!) गुरमुखों की शरण पड़ने से परमात्मा मिल जाता है, और, हम सदा परमात्मा के गुण गा सकते हैं। हे प्रभु जी! (मेहर कर) तेरे भक्तजनों के चरणों की धूल मेरे मन में मेरे माथे पर लगती रहे (भक्तजनों के चरणों की धूल की इनायत से) विकारों में गिरे हुए मनुष्य भी पवित्र हो जाते हैं जिस मनुष्यों ने कर्तार पा लिया उनकी संगति में विकारी लोग स्वच्छ जीवन वाले बन जाते हैं। परमात्मा के नाम-रंग से रंगे हुए लोग आत्मिक जीवन की दातें देने योग्य हो जाते हैं, वे ये दातें नित्य देते हैं और ये बढ़ती ही रहतीं हैं। जिस मनुष्यों ने परमात्मा का नाम जप के अपने मन को वश में कर लिया, सब करामाती ताकतें व दुनियां के नौ खजाने उनको मिल जाते हैं। हे भाई! नानक विनती करता है कि गुरमुख सज्जन मित्र बड़ी किस्मत से ही मिलते हैं।2।
</details>

<details><summary>दर्पण-पदार्थ</summary>

पद्अर्थ: सचु = सदा स्थिर रहने वाला हरि-नाम। वणंजिआ = व्यापार किया। पूरे = भरे खजानों वाले। पहि = पास। लाहा = लाभ, कमाई। न बिआपै = जोर नहीं डाल सकता। सिउ = साथ। रातिआ = रंगे हुए। जानहि = सांझ पाते हैं। मानहि = मानते हैं। कै रंगि = के प्रेम रंग में। मातिआ = मस्त। लगि = लग के। मनि = मन में। ओमाहा = चाव, उत्साह। पलै = पल्ले में। सचे = सदा कायम रहने वाले।3।
</details>

<details><summary>दर्पण-भाषार्थ</summary>

अर्थ: जिस मनुष्यों ने (सदा) सदा-स्थिर रहने वाले हरि-नाम का व्यापार किया है वह भरे भण्डारे वाले शाहूकार हैं, उनके पास (हरि-नाम का) बहुत खजाना है, वह (इस व्यापार में) परमात्मा की महिमा (की) कमाई करते हैं। जो मनुष्य परमात्मा के साथ रंगे रहते हैं, उन पर ना काम, ना क्रोध, ना लोभ, कोई भी अपना जोर नहीं डाल सकता, वे एक परमात्मा के साथ गहरी साँझ बनाए रखते हैं, वे एक परमात्मा को ही (पक्का साथी) मानते हैं, वे परमात्मा के प्रेम-रंग में मस्त रहते हैं। वे मनुष्य गुरु के चरण लग के परमात्मा की शरण में पड़े रहते हैं, उनके मन में (परमात्मा के मिलाप की) उमंग बनी रहती है। नानक विनती करता है, जिस मनुष्यों के पास परमात्मा का नाम-धन है वही ऐसे हैं जो सदा के लिए शाहूकार बने रहते हैं।3।
</details>

[[0544]]
<details><summary>दर्पण-पदार्थ</summary>

पद्अर्थ: नानक = हे नानक! जा की = जिस की। कल = कला, मता। गुरमुखि = गुरु की शरण पड़ के। मनहु = मन से। पुरखु = सर्व व्यापक। मुरारी = (मुर+अरि; अरि = वैरी) परमात्मा। संत प्रसादि = गुरु की कृपा से। पूरबि = पूर्बले जनम में (कमाए अनुसार)। पाइआ = प्राप्त कर लिया। वधाई = बढ़ती हुई दशा, चढ़दी कला। वजी = बज पड़ी (जैसे बाजा बजते हुए और छोटी मोटी आवाजें नहीं सुनतीं)। मनि = मन में। अपारी = बेअंत। नानकु = (शब्द ‘नानक’ और ‘नानकु’ में फर्क देखें)। सिमरि = स्मरण करके। पुंनी = पूरी हो गई।4।
</details>

<details><summary>दर्पण-भाषार्थ</summary>

अर्थ: हे नानक! (सदा) उस परमात्मा का स्मरण करना चाहिए (सारे संसार में) जिसकी सत्ता काम कर रही है। (हे नानक! गुरु की शरण पड़ना चाहिए) गुरु की शरण पड़ने से सर्व-व्यापक कर्तार प्रभु मन से नहीं भूलता। जिस मनुष्यों ने (सदा) परमात्मा का स्मरण किया है उन पर कोई रोग, कोई दुख, कोई डर अपना जोर नहीं डाल सकता। उन्होंने गुरु की कृपा से ये संसार-समुंदर तैर लिया (समझो), पूर्बले जनम की कमाई के मुताबिक (माथे पर भक्ति का) लिखा लेख उनको प्राप्त हो गया। उनके अंदर चढ़दीकला प्रबल हो गई, उनके मन शीतल हो गए, उन्हें बेअंत प्रभु मिल गया।  
नानक विनती करता है, परमात्मा का नाम स्मरण कर-कर के मेरी भी (प्रभु-मिलाप वाली चिरों की) आस पूरी हो गई है।4।3।
</details>

<details open><summary>विश्वास-प्रस्तुतिः</summary>

बिहागड़ा महला ५ घरु २ ੴ सति नामु गुर प्रसादि ॥
</details>

<details><summary>मूलम्</summary>

बिहागड़ा महला ५ घरु २ ੴ सति नामु गुर प्रसादि ॥
</details>

<details><summary>दर्पण-पदार्थ</summary>

पद्अर्थ: वधु = लंबी होती जा। सुख = आत्मक आनंद। रैनड़ीए = हे सोहणी रात! प्रिअ = प्यारे का। घटु = कम होती जा। नीदड़ीए = हे अनुचित (गफलत की) नींद! परसउ = मैं छूती रहूँ। पग = पैर। बांछउ = मैं चाहती हूँ। जाचउ = मैं माँगती हूँ। रसि = रस में। रंगि = रंग में। सहज = आत्मक अडोलता। गहि = पकड़ के। भुजा = बाँह। भीनी = भीग गई। सच = सदा स्थिर रहने वाला। मगा = रास्ता। रहउ = मैं रहूँ।1।
</details>

<details><summary>दर्पण-भाषार्थ</summary>

अर्थ: हे आत्मिक आनंद देने वाली सुंदर (जीवन की) रात्रि! तू लंबी होती जा, (ता कि मेरे हृदय में) प्यारे का प्रेम बना रहे। हे दुखदाई अनुचित (गफ़लत की) नींद! तू घटती जा, (ता कि) मैं (तुझसे बची रहूँ, और) हमेशा (जागती रहूँ और) प्रभु के चरण छूती रहूँ।  
मैं (प्रभु के) चरणों की धूल की तमन्ना रखती हूँ, मैं सदा (उसके दर से यही) माँगती हूँ कि उसके नाम के स्वाद में (दुनिया से) विरक्त बनी रहूँ, प्यारे के प्रेम रंग में रंगी हुई, आत्मिक अडोलता के (आनंद में) मस्त मैं इस बड़ी (बैरनि) बुरी मति का त्याग किए रहूँ।  
(प्रभु ने मेरी) बाँह पकड़ के मुझे अपनी बना लिया है, मैं उसके प्रेम रस में भीग गई हूँ, सदा कायम रहने वाले प्रीतम को मिलना ही (जिंदगी का सही) रास्ता है। नानक विनती करता है (-हे प्रभु!) कृपा कर, मैं सदा तेरे चरणों से जुड़ा रहूँ।1।
</details>

<details><summary>दर्पण-पदार्थ</summary>

पद्अर्थ: कै चरणि = के चरण में (एकवचन)। लगह = आओ, हम लगें। मनि = मन में। घणा = बहुत। मंगह = आओ, हम माँगे। पाईऐ = पा लेते हैं। जाइ = जा के। तजीऐ = छोड़ देना चाहिए। अरपि = भेटा करके। भ्रम भीति = भटकना की दीवार। मिलि = मिल के। भगह = आओ, तोड़ दें। मंत्र = सलाह। जपह = आओ, हम जपें।2।
</details>

<details><summary>दर्पण-टिप्पनी</summary>

नोट: ‘लगह’ है वर्तमान, उत्तम पुरख, बहुवचन।
</details>

<details><summary>दर्पण-भाषार्थ</summary>

अर्थ: हे मेरी सखियो! हे मेरी प्यारी सहेलियो! आओ, हम प्रभु के चरणों में जुड़ें। (मेरे) मन में प्यारे का बहुत प्रेम बस रहा है, आओ हम (उससे) भक्ति का दान माँगे। हे सहेलियो! जा के हरि के संत-जनों को मिलना चाहिए (उनकी सहायता से) परमात्मा का नाम स्मरणा चाहिए, (इस तरह) परमात्मा की भक्ति प्राप्त होती है। हे सखियो! अपना ये मन ये शरीर ये धन (सब कुछ) भेटा करके (अपने अंदर से) अहंकार, माया का मोह, विकार दूर कर देना चाहिए। हे सहेलियो! जो प्रभु सबसे बड़ा है, सर्व व्यापक है, सारे गुणों से भरपूर है, उसको मिल के (उससे दूरी बनाने वाली अपने अंदर से) भटकना की दीवार गिरा दें। नानक विनती करता है: हे मेरी सहेली! मेरी सलाह सुन, आ सदा ही सदा ही परमात्मा का नाम जपते रहें।2।
</details>

<details><summary>दर्पण-पदार्थ</summary>

पद्अर्थ: हरि नारि = प्रभु पति की स्त्री। सुहागणे = सौभाग्यवती। सभि = सारे। बैसई = बैठे। चिराणे = चिरों के, आदि के। ते = वह जीव स्त्रीयां (बहुवचन)। सहजि = आत्मिक अडोलता में। सोवहि = सोती हैं, लीन रहती हैं। किलबिख = पाप। जागीआ = (माया के मोह से) सचेत रहती हैं। मिलि = (साधु-संगत में) मिल के। प्रिअ बचन = प्यारे के बोल। भाणे = अच्छे लगते हैं। मन इछ = मन की कामना।3।
</details>

<details><summary>दर्पण-भाषार्थ</summary>

अर्थ: जो जीव-स्त्री अपने आप को प्रभु-पति के हवाले कर देती है वह भाग्यशाली बन जाती है, वह सारे आनंद पाती है वह कभी पति-हीन नहीं होती, (उसके सिर पर) आदि से पति-प्रभु (हाथ रखे रहता है), उस जीव-स्त्री को कोई दुख नहीं व्याप्तता वह सदा प्रभु-पति का ध्यान धरती है।  
जो जीव-सि्त्रयाँ प्रभु के नाम के स्वाद में प्रभु के प्रेम में (टिक के, माया के मोह की नींद में पड़ने से) सुचेत रहती हैं वे मुबारक हैं वे अति भाग्यशाली हैं वे आत्मिक आनंद में आत्मिक अडोलता में लीन रहती हैं, वे (अपने अंदर से) सारे पाप दूर कर लेती हैं।  
नानक विनती करता है: जो जीव-सि्त्रयाँ (साधु-संगत में) प्रेम से मिल के रहती हैं, प्रभु का नाम जिनकी जिंदगी का श्रृंगार बना रहता है, जिनको प्रीतम प्रभु की महिमा के बोल मीठे लगते हैं, अच्छे लगते हैं, उनकी (चिरों की) मनोकामना पूरी हो जाती है (भाव) उनको आदि का पति-प्रभु मिल जाता है।3।
</details>

<details><summary>दर्पण-पदार्थ</summary>

पद्अर्थ: तितु = उस में। ग्रिहि = घर में। तितु ग्रिहि = उस हृदय घर में। सोहिलड़े = खुशी के गीत। कोड = कौतक, तमाशे। मनि = मन में। तनि = शरीर में, हृदय में। रवि रहिआ = आ बसा। परमानंदा = सबसे ऊँचे आनंद का मालिक। अनंत = बेअंत। दइआल = दया का घर। स्रीधर = श्रीधर (श्री = लक्ष्मी) लक्ष्मी का पति। पतित उधारणो = विकारियों को विकारों से बचाने वाला। प्रभि = प्रभु ने। भै = डर। सिंधु = समुंदर। सागर = समंद्र। कंठि = गले से। बिरदु = आदि कुदरती स्वभाव। संदा = का। केल = चोज तमाशे, अटखेलियां। करंदा = करने वाला।4।
</details>

<details><summary>दर्पण-टिप्पनी</summary>

नोट: ‘भै’ है ‘भउ’ का बहुवचन।
</details>

<details><summary>दर्पण-भाषार्थ</summary>

अर्थ: सबसे श्रेष्ठ आनंद का मालिक प्रभु जिस मन में जिस हृदय में आ बसता है, उस हृदय-घर में (मानो) खुशी के गीत (गाए जा रहे हैं) रंग-तमाशे (हो रहे हैं), आनंद (हो रहा है)। प्रभु-पति बेअंत है, सदा दया का घर है, लक्ष्मी का आसरा है, सृष्टि की सार लेने वाला है, विकारियों को विकार से बचाने वाला है। उस मुरारी प्रभु ने जिस जीव पर मेहर की निगाह कर दी, उस जीव को अनेक सहम भरे संसार से पार लंघा लिया।  
नानक विनती करता है: मालिक प्रभु का ये आदि कुदरती स्वभाव (बिरद) है कि जो जीव उसकी शरण आता है उसको वह अपने गले से लगा लेता है, और वह सदा चोज-तमाशे करने वाला प्रभु (उस शरण आए को) मिल लेता है।4।1।4।
</details>

[[0545]]
<details><summary>दर्पण-पदार्थ</summary>

पद्अर्थ: सर = तालाब। सरोवर = श्रेष्ठ तालाब। तह = वहाँ। मना = हे मन! मजनु = स्नान। सरे = सरोवर में। हरि सरे = परमात्मा (की महिमा) के सरोवर में। सभि = सारे। किलबिख = पाप। सजनु = मित्र। नासे = नाश कर देता है। कउ = को। कटै = काट देता है। फासे = फांसियां। रंगे = रंगि, प्रेम में। तहा = उस (साधु-संगत) में। हरि = हे हरि!।1।
</details>

<details><summary>दर्पण-भाषार्थ</summary>

अर्थ: हे मेरे मन! परमात्मा के चरण (जैसे) सुंदर सा तालाब है, उसमें तू (सदा) टिका रह। हे मन! परमात्मा (की महिमा) के तालाब में स्नान किया कर, तेरे सारे पापों का नाश हो जाएगा। हे मन! सदा (हरि-सर में) स्नान करता रहा कर। (जो मनुष्य ये स्नान करता है) मित्र प्रभु उसके सारे दुख नाश कर देता है उसके मोह का अंधकार दूर कर देता है। उस मनुष्य को जनम-मरण का चक्कर नहीं भुगतना पड़ता, मित्र-प्रभु उसकी जम की फांसियां (आत्मक मौत लाने वाली फाँसियां) काट देता है। हे मन! साधु-संगत में मिल, परमात्मा के नाम-रंग में जुड़ा कर, साधु-संगत में ही तेरी हरेक आस पूरी होगी।  
नानक विनती करता है: हे हरि! कृपा कर, तेरे सुंदर कोमल चरणों में मेरा मन सदा टिका रहे।1।
</details>

<details><summary>दर्पण-पदार्थ</summary>

पद्अर्थ: तह = वहाँ, साधु-संगत में। बिनोद = खुशियां। अनहद = एक रस, लगातार। झुणकारो = (बज रहे साजों की) मध्यम मध्यम मीठी आवाज। मिलि = मिल के। जैकारो = महिमा। खसम भावहि = पति को प्यारे लगते हैं। रंगि = रंग में। भिंनीआ = भीगी रहती है। आपु = स्वै भाव, अहंकार। चिरी विछुंनीआ = चिरों से बिछुड़े हुए। गहि = पकड़ के। भुजा = बाँह। अगम = अगम्य (पहुँच से परे)। अपारो = बेअंत। सचु सबदु = सदा स्थिर प्रभु की महिमा की वाणी। रुणझुणकारो = मीठी सुरीली मध्यम आवाज।2।
</details>

<details><summary>दर्पण-भाषार्थ</summary>

अर्थ: साधु-संगत में सदा आत्मिक आनंद और खुशियों की (मानो) एक अनहद झनकार चलती रहती है। साधु-संगत में संत-जन मिल के परमात्मा के महिमा के गीत गाते रहते हैं। संत-जन महिमा के गीत गाते हैं, वे पति-प्रभु को प्यारे लगते हैं, उनकी तवज्जो परमात्मा के प्रेम-रस के रंग में भीगी रहती है। वे (इस मानव जनम में) परमात्मा के नाम की कमाई कमाते हैं, (अपने अंदर से) स्वै भाव (अहंकार) मिटा लेते हैं, चिरों से विछुड़े हुए (पुनः परमात्मा को) मिल जाते हैं। अगम्य (पहुँच से परे) और बेअंत परमात्मा उन पर दया करता है, (उनकी) बाँह पकड़ के (उनको) अपने बना लेता है। नानक विनती करता है: वे संत जन सदा के लिए पवित्र जीवन वाले हो जाते हैं, परमात्मा की महिमा की वाणी उनके अंदर मीठी-मीठी मध्यम सुरीली सुर चलाए रखती है।2।
</details>

<details><summary>दर्पण-पदार्थ</summary>

पद्अर्थ: अंम्रित = अमृत, आत्मिक जीवन देने वाली। जिन्ह कउ = जिनके माथे पर। करमि = (परमात्मा की) बख्शिश से। तिस रिदै = उस उस मनुष्य के हृदय में।
</details>

<details><summary>दर्पण-टिप्पनी</summary>

(नोट: ‘जिन्’ बहुवचन है, ‘तिसु’ एकवचन है। दोनों का मेल ठीक करने के लिए ‘तिसु’ का अर्थ ‘तिसु तिसु’ करना है)।
</details>

<details><summary>दर्पण-पदार्थ</summary>

पद्अर्थ: अकथ = जिसका स्वरूप बयान ना किया जा सके। जिसु = जिस जिस पर। अमरु = अटल आत्मिक जीवन वाला। ना मूआ = आत्मिक मौत के काबू नहीं आता। कलि = झगड़े। हरे = दूर कर लेता है। तजि = छोड़ के। मनि = मन में। तनि = हृदय में। भाणी = प्यारी लगी। गाईऐ = गानी चाहिए।3।
</details>

<details><summary>दर्पण-भाषार्थ</summary>

अर्थ: हे भाग्यशाली! आत्मिक जीवन देने वाली प्रभु की महिमा की वाणी सदा सुना कर। ये वाणी उस उस (भाग्यशाली) के हृदय में बसती है जिनके माथे पर परमात्मा की बख्शिश से इसकी प्राप्ति का लेख लिखा होता है। जिस जिस मनुष्य पर प्रभु स्वयं कृपा करता है वह लोग अकथनीय प्रभु की महिमा से सांझ पाते हैं।  
(जो मनुष्य परमात्मा की महिमा से सांझ डालता है) वह अटल आत्मिक जीवन वाले हो जाता है, वह फिर कभी आत्मिक मौत नहीं मरता, वह (अपने अंदर से) सारे दुख-कष्ट झगड़े दूर कर लेता है, वह मनुष्य उस परमात्मा की शरण प्राप्त कर लेता है जो कभी छोड़ के नहीं जाता, उस मनुष्य के मन में, हृदय में प्रभु की प्रीति प्यारी लगने लगती है। नानक विनती करता है: (हे भाई!) आत्मिक जीवन देने वाली महिमा की पवित्र वाणी सदा गायन करनी चाहिए।3।
</details>

<details><summary>दर्पण-पदार्थ</summary>

पद्अर्थ: गलतु = ग़लतान, मस्त। कहणु न जाई = बयान नहीं की जा सकती। तिनि = उस (परमात्मा) ने। लीआ समाई = अपने में मिला लिया। मिलि = मिल के। ओति = उने हुए में। पोति = परोए हुए में। ओत पोती = (कपड़े के) ताने बाने की तरह। उदकु = पानी। उदकि = पानी में। जल = पानी में। थलि = धरती में। महीअलि = मही तलि, धरती के तल पर, अंतरिक्ष में, आकाश में। जिनि = जिस (परमात्मा) ने।4।
</details>

<details><summary>दर्पण-टिप्पनी</summary>

नोट: ‘जिस ते’ में से जिस परमात्मा से (‘जिसु’ की ‘ु’ मात्रा संबंधक ‘ते’ के कारण हटा दी गई है)।
</details>

<details><summary>दर्पण-भाषार्थ</summary>

अर्थ: (‘अमृत वाणी’ की इनायत से मनुष्य का) मन और हृदय (परमात्मा की याद में इस तरह) मस्त हो जाता है कि (इस प्रथाय) कुछ बताया नहीं जा सकता, (बस! ये ही कहा जा सकता है कि) जिस परमात्मा से वह पैदा हुआ था उसने (उसको) अपने में मिला लिया। ताने-बाने की तरह परमात्मा की ज्योति में समा के (वह यूँ हो गया जैसे) पानी में पानी मिल जाता है। (फिर उस मनुष्य को) पानी में, धरती पर, आकाश में, एक परमात्मा ही मौजूद दिखाई देता है (उसके बिना) कोई और नहीं दिखता। उस मनुष्य को परमात्मा जंगल में, घास (के हरेक तृण) में, सारे संसार में व्यापक प्रतीत होता है (उस मनुष्य की आत्मक अवस्था का) मूल्य बयान नहीं किया जा सकता। नानक विनती करता है: जिस परमात्मा ने (उस मनुष्य की आत्मिक अवस्था की) ये खेल बना दी वह खुद ही उसको समझता है।4।2।5।
</details>

<details><summary>दर्पण-पदार्थ</summary>

पद्अर्थ: खोजत फिरहि = ढूँढते फिरते हैं। प्राण अधारे राम = प्राणों के आसरे प्रभु को। ताणु = ताकत, बल। तनु = शरीर। खीन = क्षीण, कमजोर। प्रभ = हे प्रभु! मइआ = दया। धारे = धार के। लड़ि = पल्ले से। जपउ = मैं जपूँ। सुआमी = हे स्वामी! पेखे = देख के। जीजीऐ = जीते हैं। निहचल = सदा कायम रहने वाले! प्रान पिआरे = प्राण के प्यारे।1।
</details>

<details><summary>दर्पण-भाषार्थ</summary>

अर्थ: (हे भाई!) संत जन प्राणों के आसरे परमात्मा को (सदा) तलाशते फिरते हैं, प्यारे प्रभु को मिले बिना उनका शरीर कमजोर हो जाता है, उनका शारीरिक बल घट जाता है।  
हे प्यारे प्रभु! मेहर करके मुझे मिल, दया करके मुझे अपने साथ लगा ले। हे मेरे स्वामी! मुझे अपना नाम दे, मैं (तेरे नाम को सदा) जपता रहूँ, तेरे दर्शन करके मेरे अंदर आत्मिक जीवन पैदा हो जाता है। नानक विनती करता है: हे सब ताकतों के मालिक! हे सर्व-व्यापक! हे सदा अटल रहने वाले! हे सबसे ऊँचे! हे अगम्य (पहुँच से परे)! हे बेअंत! हे प्राणों से प्यारे! मेहर करके मुझे आ मिल।1।
</details>

<details><summary>दर्पण-पदार्थ</summary>

पद्अर्थ: पेखन कउ = देखने के लिए। तपति = जलन। कतहि = कहीं भी। प्रभ = हे प्रभु! बेरी = बेड़ी। तारीऐ = पार लंघा ले। अनाथ = निआसरा। न जाना = मैं नहीं जानता। न बीचारीऐ = ख्याल में ना लाना। चात्रिक = पपीहा। मागै = गाँगता है। जीवा = मैं जीता हूँ, मैं आत्मिक जीवन हासिल करता हूँ।2।
</details>

<details><summary>दर्पण-भाषार्थ</summary>

अर्थ: परमात्मा के दर्शन करने केलिए अनेक जप किए, धूणियां तपाई, व्रत रखे, पर मालिक प्रभु की शरण के बिना कहीं भी मन की तपष नहीं बुझती। हे प्रभु! (जपों-तपों के आसरे छोड़ के) मैं तेरी शरण आया हूँ, मेरी माया के मोह की बेड़ी काट दे, मुझे संसार-सागर से पार लंघा ले। हे प्रभु! मेरा और कोई आसरा नहीं, मैं गुण-हीन हूँ, (संसार-समुंदर से पार लांघने का) मैं कोई तरीका नहीं जानता, मेरा ना कोई गुण ना ही अवगुण अपने ख्यालों में लाना।  
हे नानक! (कह:) हे दीनों पर दया करने वाले! हे सृष्टि के रखवाले! हे प्रीतम! हे सारी ही ताकतों के मालिक! हे जगत के मूल! (जैसे) पपीहा (बरखा की) बूँद माँगता है (वैसे ही मैं तेरे नाम अमृत की बूँद माँगता हूँ) तेरे चरणों का ध्यान धर-धर के मुझे आत्मिक जीवन प्राप्त होता है।2।
</details>

[[0546]]
<details><summary>दर्पण-पदार्थ</summary>

पद्अर्थ: अमिअ = (‘अमृत’ से अमिउ’ प्राकृत रूप है) आत्मिक जीवन देने वाले नाम जल का। सरोवरो = सुंदर सर, पवित्र तालाब। पीउ = पीते रहा करो। संगि = संगति में। मिलै = मिलता है। जपि = जप के। बिदीरन = नाश करने वाला। निमख = आँख झपकने जितना समय। मनहु = मन से। बीसरै = भूलता। अनदिनु = हर रोज। साचा = सदा स्थिर रहने वाला। जगदीसरै = जगत के मालिक में। अगणत = अनगिनत। अपार = बेअंत। ठाकुर = मालिक। बगम = अगम्य (पहुँच से परे)। जा को = जिस का। धामा = ठिकाना, घर। स्रीरंग = लक्ष्मी पति, परमात्मा।3।
</details>

<details><summary>दर्पण-भाषार्थ</summary>

अर्थ: हे भाई! परमात्मा का नाम आत्मिक जीवन देने वाले जल का पवित्र तालाब है, (इस में से) पीते रहा करो। (पर ये नाम जल) संत-जनों की संगति में रहने से मिलता है। ये हरि-नाम जप के सारे कार्य सफल हो जाते हैं। हे भाई! जगत के मालिक परमात्मा में सारे ही गुण मौजूद हैं। वह सब जीवों के सारे कारज पूरे करने वाला है, सबके दुख नाश करने वाला है, वह सदा ही कायम रहने वाला है। जिस मनुष्य के मन से वह परमात्मा आँख झपकने जितने समय के लिए भी नहीं बिसरता, वह मनुष्य सदा हर वक्त आत्मिक आनंत भोगता है। हे भाई! परमात्मा अनगिनत गुणों वाला है, सबसे ऊँचा और, बेअंत है, सबका मालिक है, उसका ठिकाना (सिर्फ अक्ल-समझदारी के सहारे) अगम्य (पहुँच से परे) है। नानक विनती करता है: (हे भाई!) मुझे लक्ष्मी-पति परमात्मा मिल गया है, मेरी (चिरों की) तमन्ना पूरी हो गई है।3।
</details>

<details><summary>दर्पण-पदार्थ</summary>

पद्अर्थ: कोटिक = करोड़ों। सुणि = सन के। जपत = जपते हुए। सगले = सारे। सोहंत = सुहाने जीवन वाले बन जाते हैं। ता की = उनकी। महिमा = उपमा, बड़ाई। कित = कितनी? गना = मैं गिनूँ? सद = सदा। सुभ = भले, भाग्यशाली। दिवस = दिन। गहि = पकड़ के। कंठि = गले से।4।
</details>

<details><summary>दर्पण-भाषार्थ</summary>

अर्थ: परमात्मा की महिमा के गीत गाने वाले मनुष्य परमात्मा का नाम सुन-सुन के कई करोड़ यज्ञों का फल प्राप्त कर लेते हैं, (भाव, करोड़ों किए हुए यज्ञ भी हरि-नाम के मुकाबले में तुच्छ हैं)। परमात्मा का नाम जपते हुए (जपने वाले मनुष्य) अपनी सारी कुलें भी पार लंघा लेते हैं। परमात्मा का नाम जपते-जपते मनुष्य सोहणे जीवन वाले बन जाते हैं, उन (के आत्मिक जीवन) की महिमा कितनी मैं बताऊँ? वे सदा अपने मनों में परमात्मा के दर्शन की तमन्ना रखते हैं (और, अरदासें करते रहते हैं:) हे प्राण प्यारे! (हमारे मन से कभी) ना बिसर! सबसे ऊँचा अगम्य (पहुँच से परे) और बेअंत प्रभु (जिस भाग्यशालियों को) पकड़ के अपने गले से लगा लेता है उन (की जिंदगी के) भाग्यशाली दिन आ जाते हैं। नानक विनती करता है: (हे भाई!) जिस मनुष्यों को बहुत प्यारा परमात्मा मिल जाता है उन (के जीवन) का हरेक कारज सफल हो जाता है।4।3।6।
</details>

<details><summary>दर्पण-पदार्थ</summary>

पद्अर्थ: अनक = अणक, तुच्छ, बहुत छोटी। अनकाए = तुच्छ पदार्थों में। रातड़िआ = हे रते हुए! मस्त होए हुए। वाट = (जीवन का) रास्ता। दुहेली = दुखों भरी। कमावदिआ = हे कमाने वाले! बेली = साथी। पछोतावहे = तू पछताता रहेगा। न जपहि = तू नहीं जपता। रसना = जीभ (से)। से दिह = ये दिन (बहुवचन)। आवहे = आएंगे। पात = पत्र। तरवर = वृक्ष। मगि = रास्ते पर। गउनु = गमन, चाल।1।
</details>

<details><summary>दर्पण-भाषार्थ</summary>

अर्थ: हे तुच्छ पदार्थों (के मोह) में रते हुए मनुष्य! (इस मोह के कारण) तेरा जीवन-पथ दुखों से भरता जा रहा है। हे पाप कमाने वाले! तेरा कोई भी (सदा के लिए) साथी नहीं। (किए पापों की सजा में भागीदारी के लिए) तेरा कोई भी साथी नहीं बनेगा, तू सदा हाथ मलता रह जाएगा। तू अपनी जीभ से सुष्टि के मालिक प्रभु के गुण नहीं जपता, जिंदगी के ये दिन फिर कभी वापिस नहीं आएंगे (जैसे) वृक्षों से बिछुड़े हुए पत्ते (दुबारा पेड़ों से) नहीं जुड़ सकते। (किए पापों के कारण मनुष्य के प्राण) आत्मिक मौत के रास्ते पर अकेले ही चलते जाते हैं। नानक विनती करता है: परमात्मा का नाम स्मरण करे बिना मनुष्य के प्राण हमेशा दुखों से घिरे हुए भटकते रहते हैं।1।
</details>

<details><summary>दर्पण-पदार्थ</summary>

पद्अर्थ: वलवंच = बल छल, छल कपट। लूकि = छुप के। जाणी = अंतजामी प्रभु। तिल घाणी = तिलों की घाणी (की तरह)। पीढ़े = कोल्हू में पीढ़े जाते हैं। किरत = किए हुए। कमाणे = कमाए हुए। पराणी = हे प्राणी! संगि = साथ। राता = मस्त। आन रस = और कामों में। भरमि = भटकना में। मोहि = मोह में। लुभाणी = फसी हुई।2।
</details>

<details><summary>दर्पण-भाषार्थ</summary>

अर्थ: (हे प्राणी!) तू (लोगों से) छुप-छुप के छल-कपट करता रहता है, पर अंतजामी परमात्मा तेरी हरेक करतूत को जानता है। जब धर्मराज का हिसाब होता है तो (बुरे कर्म करने वाले इस तरह) पीढ़े जाते हैं जैसे तिल (घाणी में) पीढ़ा जाता है। हे प्राणी! अपने किए कमाए कर्मों के अनुसार तू भी दुख बर्दाश्त कर। (मंद-कर्मी जीव) को अनेक जूनियों में घुमाया जाता है। जो मनुष्य सदा इस बड़ी मोह लेने वाली माया के साथ ही मस्त रहता है वह श्रेष्ठ मानव जनम गवा लेता है। नानक विनती करता है: (हे जीवात्मा!) एक परमात्मा के नाम के बगैर तू अन्य सारे कामों में समझदार (बनी फिरती है। तेरे माथे पर माया के मोह का ही) लेख लिखा जा रहा है (तभी तो तू) माया की भटकना में माया के मोह में फसी रहती है।2।
</details>

<details><summary>दर्पण-पदार्थ</summary>

पद्अर्थ: बीचु = बिचोलापन। अक्रितघणु = (कृतघ्न) की हुई भलाई को ना जानने वाला, अकृतज्ञ। खरे = बहुत। कठिन = निर्दयी। जम कंकरि = जम कंकर ने, जम दूत ने (एकवचन)। चलाइआ = आगे लगा लिया। रातिआ = रता हुआ, मस्त। गुरमुखि = गुरु की शरण पड़ के। गलि = गले से। काम क्रोध = काम में क्रोध में। अहंकारि = अहंकार में। मूठा = ठगा हुआ। संजोगि = (कामादिक विकारों के) संयोग के कारण। भूला = कुमार्ग पर पड़ा रहा। रसन = जीभ (से)।3।
</details>

<details><summary>दर्पण-भाषार्थ</summary>

अर्थ: परमात्मा के किए हुए उपकारों को ना जानने वाला मनुष्य परमात्मा के चरणों से विछुड़ा रहता है (प्रभु से दुबारा मिलने के लिए) कोई (उसका) विचोला नहीं बनता। (उसकी सारी उम्र इसी तमन्ना में निकल जाती है, आखिर) बड़ा निर्दयी जम-दूत उसे आकर पकड़ लेता है। (जम-दूत उसे) पकड़ के आगे लगा लेता है, सारी उम्र खासी तगड़ी (ताकतवर) माया में मस्त रहने के कारण वह अपना किया पाता है। गुरु की शरण पड़ के वह परमात्मा के गुण कभी याद नहीं करता (उसकी सारी उम्र विकारों की तपश में यूँ बीतती है, जैसे) जलते-तपते स्तम्भों के गले से उसे लगाया गया है। काम में, क्रोध में, अहंकार में (फंसे रह के वह) अपना आत्मि्क जीवन लुटा बैठता है, आत्मिक जीवन की सूझ गवा के (आखिर) हाथ मलता है नानक विनती करता है:कामादिक विकारों के संजोग के कारण (सारी उम्र मनुष्य) गलत रास्ते पर पड़ा रहता है, कभी अपनी जीभ से परमात्मा का नाम नहीं जपता।3।
</details>

<details><summary>दर्पण-टिप्पनी</summary>

(नोट: भूत काल को वर्तमान काल में बर्थाया गया है)
</details>

<details><summary>दर्पण-पदार्थ</summary>

पद्अर्थ: पतित = विकारों में गिरे हुए। बिरदु = आदि कुदरती स्वभाव। उधारण = (विकारों में) डूबे हुओं को बचाना। क्रिपानिधि = हे कृपा के खजाने! दइआला = हे दया के घर! अंध कूप = अंधा कूँआं। ते = से। उधरु = (बाहर) निकाल ले, उद्धार। करते = हे कर्तार! अधारा = आसरा। कर = हाथ (बहुवचन)। देइ = दे कर। दीन दइआरा = दीनों पर दया करने वाले!।4।
</details>

<details><summary>दर्पण-भाषार्थ</summary>

अर्थ: हे प्रभु! तेरे बिना (विकारों की तपश से) बचा सकने वाला और कोई नहीं है, विकारों में गिरे हुओं को (विकारों में डूबने से) बचाना तेरा बिरद है। हे विकारों में गिरे हुओं को (डूबने से) बचाने वाले! हे स्वामी! हे कृपा के खजाने! हे दया के घर! हे कर्तार! हे सारे शरीरों की पालना करने वाले! मैं तेरी शरण आया हूँ, मुझे (माया के मोह के) अंधे कूएं (में डूबने) से बचा ले। नानक विनती करता है: हे गोविंद! हे दीनों पर दया करने वाले! मैं तेरी शरण आया हूँ; मेरी (माया के मोह की) करड़ी बेड़ी काट दे, मुझे अपना नाम-आसरा बख्श, अपना हाथ दे के मुझे (माया में डूबने से) बचा ले।4।
</details>

[[0547]]
<details><summary>दर्पण-पदार्थ</summary>

पद्अर्थ: सफलु = कामयाब, भाग्यशाली। गणिआ = समझना चाहिए। सभि = सारे। दूरि पराइआ = दूर जा पड़ते हैं। सहज = आत्मिक अडोलता। बिनोद = खुशियां। गाईऐ = मिल जुल के गाएं। भजु = भजन कर, याद कर। साध संगे = साधु-संगत में। मिले = मिल के। रंगे = रंगि, प्रेम से। बहुड़ि = दुबारा। गहि = पकड़ के। कंठि = गले से। सहजि = आत्मिक अडोलता में। सुभाए = प्रेम में। आदि = आरम्भ का। अंकुरु = अंगूर। कतहू = कहीं भी।5।
</details>

<details><summary>दर्पण-भाषार्थ</summary>

अर्थ: हे भाई! वह दिन भाग्यशाली समझना चाहिए जब हरि-प्रभु (गुरु के) मिलाने से (मिल जाता है)। (हृदय में) सारे सुख प्रगट हो जाते हैं, और, सारे दुख दूर जा पड़ते हैं। हे भाई! आओ, जगत-पाल प्रभु के गुण नित्य गाते रहें (महिमा की इनायत से हृदय में) सदा ही आत्मिक अडोलता के सुख-आनंद बने रहते हैं, खुशियां बनी रहती हैं। हे भाई! गुरु की संगति में प्रेम से मिल के परमात्मा का भजन किया कर (भजन की इनायत से) दोबारा जोनियों में पड़ना पड़ता, परमात्मा (बाँह से) पकड़ के अपने गले से लगा लेता है, आत्मिक अडोलता में प्रेम में (लीन कर देता है। हृदय में भक्ति का) आदि अंकुर फूट पड़ता है। नानक विनती करता है: (हे भाई! साधु-संगत में मिलने से) प्रभु स्वयं आ मिलता है, फिर (उसका दर छोड़ के) कहीं और भटकने की जरूरत नहीं रह जाती।5।4।7।
</details>

<details><summary>दर्पण-पदार्थ</summary>

पद्अर्थ: कोटि = करोड़ों। चेरे = सेवक। मोहन = हे मन को आकर्षित करने वाले! कलि = झगड़े। भजना = नाश करने वाले। सरब मै = हे सर्व व्यापक! निरंजना = हे निर्लिप! प्रभ = हे प्रभु!।1।
</details>

<details><summary>दर्पण-भाषार्थ</summary>

अर्थ: हे मेरे मालिक! मेरी विनती सुन। (हम जीव) करोड़ों पापों से लिबड़े हुए हैं, पर फिर भी तेरे (दर के) दास हैं। हे दुखों का नाश करने वाले! हे कृपा करने वाले! हे मोहन! हे हमारे दुख-कष्ट दूर करने वाले! हे सर्व-व्यापक! हे निर्लिप प्रभु! मैं तेरी शरण आया हूँ, मेरी लज्जा रख ले। हे प्रभु! तू हमारे अति नजदीक बसता है, तू सब जीवों के अंग-संग रहता है, तू सब जीवों की अरदासें सुनता है, तू सब जीवों के किए काम देखता है। हे मेरे स्वामी! नानक की विनती सुन। मैं तेरे घर का गुलाम हूँ, मेरी इज्जत रख ले।1।
</details>

<details><summary>दर्पण-पदार्थ</summary>

पद्अर्थ: समरथु = सब ताकतों का मालिक। दीन = कंगाल। भेखारी = भिखारी। मोहि = मोह में। मगनु = डूबा हुआ, मस्त। मुरारी = हे मुरारी! हे प्रभु! लोभि = लोभ में। बाधिओ = बँधा हुआ। दोख = पाप। अलिपत = निर्लिप। करता = कर्तार। अनुग्रहु = दया। पतित पावन = हे विकारियों को पवित्र करने वाले! भ्रमते = भटकते। हारी = थक गई। जीअ अधारी = जीवात्मा का आसरा।2।
</details>

<details><summary>दर्पण-भाषार्थ</summary>

अर्थ: हे प्रभु! तू सब ताकतों का मालिक है, हम (तेरे दर पर) निमाणे से भिखारी हैं। हे मुरारी! मैं माया के मोह में डूबा रहता हूँ, मुझे (मोह में से) निकाल ले। मैं लोभ में, मोह में, विकार में बँधा रहता हूँ। हे प्रभु! हम जीव अनेक पाप कमाते रहते हैं। (हे भाई!) एक कर्तार ही निर्लिप रहता है, और बंधनो से आजाद है, हम जीव तो अपने किए कर्मों का फल भुगतते रहते हैं। हे विकारियों को पवित्र करने वाले प्रभु! मेहर कर, अनेक जूनियों में भटक-भटक के (मेरी आत्मा) थक गई है। (हे भाई!) नानक विनती करता है: नानक उस हरि का उस प्रभु का दास है जो (सब जीवों की) जिंद का प्राणों का आसरा है।2।
</details>

<details><summary>दर्पण-पदार्थ</summary>

पद्अर्थ: पालहि = तू पालता है। अकिरतघन = की हुई भलाई को भुला देने वाले, ना शुकरे। पूरन = सदा एकसार। द्रिसटि = निगाह, नजर। अगाधि बोधि = मानवी समझ से परे अथाह। करते = हे कर्तार! मोहि = मैं। तिआगि = त्याग के। संग्रहन = एकत्र करना। चंचलि = चुलबुले मन वाली। दोख = पाप। जोरी = जोड़ीए इकट्ठी की। पैज = आदर, इज्जत। मोरी = मेरी। समरथ = हे समर्थ!।3।
</details>

<details><summary>दर्पण-भाषार्थ</summary>

अर्थ: हे राम! तू बड़ी ताकत वाला है, मेरी मति तो छोटी सी है (तेरे बड़प्पन को समझ नहीं सकती)। हे प्रभु! तेरी निगाह सदा एकसार है तू अकृतघनों ना-शुक्रों को भी पालता रहता है। हे कर्तार! हे बेअंत प्रभु! तू जीवों की समझ से परे व अथाह है, मैं नीच जीवन वाला (तेरे बारे में) कुछ भी नहीं जान सकता। हे प्रभु! तेरा कीमती नाम छोड़ के मैं कौड़ियां इकट्ठी करता रहता हूँ, मैं पशु-स्वभाव वाला हूँ, नीच हूँ, अंजान हूँ। मैं पाप कर-कर के (उस माया को ही) जोड़ता रहा जो कभी टिक के नहीं बैठती, जो जीवों का साथ छोड़ जाती है। हे नानक! (कह:) हे सब ताकतों के मालिक मेरे स्वामी! मैं तेरी शरण आया हूँ, मेरी इज्जत रख ले।3।
</details>

<details><summary>दर्पण-पदार्थ</summary>

पद्अर्थ: जा ते = जिस (परमात्मा) से। तिनि = उस (परमात्मा) ने। संगमे = संगम, मिलाप में, संगत में। नीके = अच्छे, सुंदर। कलिआणमै = आनंद स्वरूप परमात्मा। सेजा = हृदय सेज। सुहावी = सोहणी, सुहानी। कै संगि = के साथ। अचिंत = बेफिक्र। पेखि = देख के। गुणनिधि = गुणों का खजाना।4।
</details>

<details><summary>दर्पण-भाषार्थ</summary>

अर्थ: गुणों की संगति में आ के (जिस मनुष्य ने) परमात्मा के महिमा के गीत गाने आरम्भ कर दिए (उस मनुष्य को) उस परमात्मा ने खुद अपने चरणों में जोड़ लिया जिससे (वह चिरों से) विछुड़ा चला आ रहा था। परमात्मा की महिमा के गीत सदा गाने की इनायत से आनंदमयी परमात्मा (हृदय में) प्रकट हो जाता है। (जिस मनुष्य के हृदय में प्रभु प्रकट होता है) प्रभु की संगति से उसकी हृदय-सेज आनंद-भरपूर हो जाती है, प्रभु उसको अपना (सेवक) बना लेता है।  
हे नानक! (कह:) जो मनुष्य गुणों के खजाने परमात्मा की महिमा के गीत गाते हैं वह (अपने अंदर) परमात्मा का दर्शन करके आत्मिक जीवन वाले बन जाते हैं, वह दुनियावी चिन्ता-फिक्र त्याग के शांत-चिक्त हो जाते हैं, उनको दोबारा कोई दुख छू नहीं सकता।4।5।8।
</details>

<details><summary>दर्पण-पदार्थ</summary>

पद्अर्थ: सुधरमीड़िआ = हे सुधर्मी! हे श्रेष्ठ धर्म वाले! हे (सारी जूनियों में से) उत्तम फर्ज वाले! कत = क्यूँ? नेत्री देखि = आँखों से देख। बिउहारी = व्यवहार करने वाला। संगि = साथ। वेस = कपड़े। सुवरन = सोना। रूपा = चांदी। ऊणे = खाली, व्यर्थ। कलत्र = स्त्री। हसत घोरि = हाथी घोड़े। विकारी = विकारों की तरफ ले जाने वाले। मिथिआ = नाशवान। संसारी = संसार के उद्यम।1।
</details>

<details><summary>दर्पण-भाषार्थ</summary>

अर्थ: हे (सारी) जूनियों में से (उत्तम फर्ज वाले, धर्म वाले!) परमात्मा के महिमा के बोल बोला कर। (महिमा से) तूने क्यूँ चुप धारण की हुई है? अपनी आँखों से (ध्यान से) देख; (निरी) माया का व्यवहार करने वाला (यहाँ से खाली हाथ) चला जाता है। हे भाई! परमात्मा के नाम के बिना और कोई चीज तेरे साथ नहीं जा सकती। देशों (की हकूमतें), कपड़े सोना, चाँदी (-इनकी खातिर किए हुए) सारे उद्यम व्यर्थ हो जाते हैं। हे भाई! पुत्र, स्त्री, दुनियावी मान-सम्मान- कुछ भी मनुष्य के साथ नहीं जाता। हाथी घोड़े आदि की लालसाएं भी विकारों की ओर ले जाती हैं। नानक विनती करता है: साधु-संगत के बिना दुनिया के सारे उद्यम नाशवान हैं।1।
</details>

[[0548]]
<details><summary>दर्पण-पदार्थ</summary>

पद्अर्थ: राजन = हे धरती के सरदार! भरे = भर के। नीद भरे = गाढ़ी नींद में। कत = क्यूँ? रुदनु = विलाप, तरला। केते = कितने ही, बेअंत जीव। बिललाही = विलकते हैं। महा मोहन = बहुत ही मन मोहनी माया की खातिर। सहस = हजारों। उपाव = उपाय; प्रयत्न। भावत = (प्रभु को) अच्छा लगता है। जाही = जाते हैं। आदि अंते मधि = आरम्भ में आखिरी समय में और बीच में, सदा ही। पूरन = व्यापक। सरबत्र = हर जगह। घटि घटि = हरेक शरीर में। आही = है। संगमु = मिलाप। साध संगमु = गुरु का मिलाप। पति = इज्जत। सेती = साथ। घरि = घर में, प्रभु चरणों में।2।
</details>

<details><summary>दर्पण-टिप्पनी</summary>

नोट: ‘उपाव’ है ‘उपाउ’ का बहुवचन।
</details>

<details><summary>दर्पण-भाषार्थ</summary>

अर्थ: हे धरती के सरदार, मनुष्य! तू क्यूँ माया के मोह की गाढ़ी नींद में सो रहा है? तू क्यों सचेत नहीं होता? इस माया की खातिर अनेक ही मनुष्य झूठा रोना-धोना करते आ रहे हैं, विलकते आ रहे हैं। बेअंत प्राणी इस खासी मन-मोहनी माया की खातिर तरले लेते आ रहे हैं (कि माया मिले और माया से सुख मिले, पर) परमात्मा के नाम के बिना सुख (किसी को) नहीं मिला। जीव हजारों चतुराईयाँ हजारों वसीले करते थक जाते हैं (माया के मोह में से खलासी भी नहीं होती। हो भी कैसे?) जिधर परमात्मा की मर्जी होती है उधर ही जीव जा सकते हैं। वह परमात्मा सदा के लिए ही सर्व-व्यापक है, हर जगह मौजूद है, हरेक शरीर में है। नानक विनती करता है: जिस मनुष्यों को गुरु का मिलाप प्राप्त होता है वह (यहाँ से) इज्जत से परमात्मा की हजूरी में जाते हैं।2।
</details>

<details><summary>दर्पण-पदार्थ</summary>

पद्अर्थ: नरपति = राजा। जाणि = जान के, समझ के। ग्रहिओ = (मोह में) फस जाता है। सरपर = जरूर। मोहे = (जो) मोह में फंसते हैं। हरिचंदउरी = हरीचंद की नगरी, गंधर्व नगरी, आकाश में काल्पनिक नगरी। देखि = देख के। असथिति = स्थित, पक्का ठिकाना। कहा = कहाँ? कहीं भी नहीं। आन = अन्य, और। अहिला = बेहतर, उत्तम। गवाईऐ = गवा लेते हैं। हउ हउ = मैं (बड़ा बन जाऊँ), मैं (बड़ा बन जाऊँ)। कांम = मानव जनम का उद्देश्य। गिआन = ज्ञान, आत्मिक जीवन की समझ। केतिआ = अनेक ही।3।
</details>

<details><summary>दर्पण-भाषार्थ</summary>

अर्थ: (अगर कोई मनुष्य) राजा (बन जाता है, तो वह) अपने सेवकों को (अपने) जान के (राज के मोह में) फंस जाता है। (पर दुनिया के सारे पदार्थों से) जरूर विछुड़ जाना है, (जो मनुष्य दुनियावी मोह में) फंसते हैं, वह आखिर हाथ मलते रह जाते हैं। मनुष्य आकाश के काल्पनिक शहर हरीचंदौरी जैसे जगत को देख के गलत राह पर पड़ जाता है, पर यहाँ कहीं भी सदा का ठिकाना नहीं मिल सकता। परमात्मा के नाम से टूट के, जगत-रचना के और ही पदार्थों में फंस के श्रेष्ठ मानव जन्म को गवा लेता है।  
“मैं (बड़ा बन जाऊँ), मैं (बड़ा बन जाऊँ)” - ये करते करते माया की तृष्णा खत्म नहीं होती, मानव जन्म का उद्देश्य हासिल नहीं हो सकता, आत्मिक जीवन की समझ नहीं पड़ती। नानक विनती करता है: परमात्मा के नाम से टूट के अनेक जीव हाथ मलते जाते हैं।3।
</details>

<details><summary>दर्पण-पदार्थ</summary>

पद्अर्थ: अनुग्रहो = अनुग्रह, दया। भुजा = बाँह। गहि = पकड़ के। साध संगु = गुरु का मिलाप। संगमि = संगत में। कलमल = पाप। महा धरम = नाम धर्म। दान किरिआ = नाम दान की क्रिया। से = यही (बहुवचन)। रसना = जीभ (से)। भीना = भीग जाता है। नामि = नाम से। परबीना = प्रवीण।4।
</details>

<details><summary>दर्पण-भाषार्थ</summary>

अर्थ: (हे भाई! जिस मनुष्य को) परमात्मा दया करके अपना बना लेता है उसको गुरु का मिलाप बख्शता है, उसे बाँह से पकड़ के (मोह के कूँए में से) निकाल लेता है। जो मनुष्य गुरु की संगत में टिक के परमात्मा का नाम स्मरण करता रहता है उसके सारे पाप सारे दुख जल जाते हैं।  
हे भाई! सबसे बड़ा धर्म नाम जपने का धर्म, और सबसे बड़ा दान- नाम दान - यही काम (जगत से) तेरे साथ जा सकते हैं। हे नानक! (कह:) जो मनुष्य अपनी जीभ से एक मालिक प्रभु की आराधना करता रहता है उसका मन उसका हृदय परमात्मा के नाम-जल में तरो-तर हुआ रहता है। जिस मनुष्य को परमात्मा अपने चरणों में जोड़ लेता है वह सारे गुणों में प्रवीण हो जाता है।4।6।9।
</details>

<details><summary>दर्पण-भाव</summary>

वार का भाव  
पौड़ी वार  
जिस मनुष्य पर प्रभु मेहर की नजर करता है, उसको अपनी महिमा में जोड़ता है और विकारों में ख्वार होने से बचाता है।  
जिस मनुष्य को प्रभु के महिमा की दाति मिलती है, उसे कोई भी दुनियावी भूख नहीं रह जाती, इस वास्ते उसे हर जगह शोभा मिलती है।  
जो मनुष्य परमात्मा की महिमा करता है, उसका मन सदा पुल्कित व आनंदमयी रहता है। कोई और उसकी बराबरी नहीं कर सकता, क्योंकि जिस प्रभु की वह बंदगी करता है उसका कोई शरीका नहीं है और बंदगी करने वाला प्रभु का ही रूप हो जाता है।  
स्मरण करने वाले मनुष्य को कोई चिन्ता नहीं सताती क्योंकि सत्संगियों के साथ मिल के प्रभु के गुणों की विचार करने से मन खिला रहता है, सब दुनियावी तृष्णाएं उतर जाती हैं और बंधन टूट जाते हैं।  
जगत के सारे चोज-तमाशे परमात्मा स्वयं ही कर रहा है, जिस तरफ चाहता है जीवों को लगाता है; ये भी उसी का एक खेल है कि उसकी महिमा वही मनुष्य करता है जिस पर सतिगुरु की कृपा हो।  
ये भी परमात्मा का ही तमाशा है कि कई जीव सारा ही समय रोटी की दौड़-भाग में ही खर्च कर देते हैं; पर जिस मनुष्य पर मेहर करता है उसको उस प्रभु की ‘रजा’ प्यारी लगती है।  
जिस सर्व-कला समर्थ प्रभु ने ये जगत रचा है और रचने के वक्त उसे किसी की सलाह की भी जरूरत नहीं पड़ी, उसी ने ही जीवों के वास्ते ये जुगति बनाई है कि जीव गुरु की शरण पड़ के उसकी बंदगी में लगें।  
कई मनुष्य धर्म-पुस्तकों पर चर्चा व पाप-पुण्य के विचारों में ही उलझे रहते हैं पर जिस पर प्रभु खास मेहर करता है वे ऐसी चर्चा से निराले रह के अकथ प्रभु की महिमा में लगते हैं।  
ये जगत, जैसे, एक समुंदर है (जिसमें माया-जल की प्रबल लहरें चल रही हैं), जिस मनुष्य पर प्रभु मेहर करता है, उसको सतिगुरु मिलाता है, जिसके बताए राह पर चल के मनुष्य प्रभु की महिमा के रत्न ढूँढ के, इस समुंदर से सही सलामत पार होता है।  
जैसे पारस को छूने से हरेक धातु सोना बन जाती है, वैसे ही जो मनुष्य गुरु के चरणों से जुड़ता है, परमात्मा की महिमा की इनायत से उसके सारे पाप नाश हो के वह शुद्ध-स्वरूप हो जाता है।  
गुरु, मानो, शिक्षक है और उसकी संगति पाठशाला। जैसे पाठशाला में पढ़ने आए अंजान बालकों को शिक्षक प्यार से पढ़ा के समझदार बना देता है, वैसे ही सतिगुरु भी माता-पिता की तरह प्यार से शरण आए सिखों को इतना समझदार बना देता है कि वे प्रभु के चरणों में जुड़ के माया की मार से बच जाते हैं।  
कई मनुष्य प्रभु के बनाए हुए शिव आदि देवताओं को पूज रहे हैं, कोई शास्त्रों को पढ़ के चर्चा शास्त्रार्थ में समय गवा रहे हैं, कोई जोगी सन्यासी बन के बाहर जंगलों में परमात्मा को ढूँढ रहे हैं, पर परिपक्व व समझदार वे हैं जो सतिगुरु की शरण में आ के अंदर बसते प्रभु की याद में जुड़ते हैं।  
प्रभु की दरगाह का न्याय अचूक है, उसके दर पर भेद-भाव नहीं है, वहाँ ‘वर्णों’ का बटवारा नहीं है, किसी भी कुल में पैदा हुआ हो, जो भी मनुष्य गुरु के सन्मुख हो के स्मरण करता है, उसके अंदर से ऊँची-नीची जाति व मेर-तेर वाले भेद-भाव दूर हो जाते हैं।  
कई लोग अढ़सठ तीर्थों पर जाकर स्नान करते हैं, कई अनेक जुगतियाँ इस्तेमाल करते हैं और दान-पुण्य करते हैं, पर, प्रभु की हजूरी में आदर उस मनुष्य को मिलता है जो गुरु के सन्मुख रह के नाम जपता है, नाम की इनायत से विकारों से बच के उस मनुष्य की इज्जत बनी रहती है।  
जगत, मानो, एक बाग़ है जिसमें सारे जीव एक बाग़ के पौधे हैं, परमात्मा स्वयं इन पौधों को लगाने वाला है, वह स्वयं ही इनकी रक्षा करने वाला है, पर उस माली की बड़ाई ये है कि उसे रक्ती भर भी कोई तमा नहीं है।  
परमात्मा को कोई तमा अथवा किसी जीव की कोई अधीनता होए भी कैसे? ये सारे जीव उसीके अपने ही बनाए हुए हैं और उसी का दिया खाते हैं। परमात्मा की महिमा करने से जीव को ही लाभ मिलता है कि एक तो ये जगह-जगह की अधीनता करने से हट जाते हैं, दूसरे, इसके मन में से मेर-तेर मिट जाती है।  
प्रसन्न हो के प्रभु, जिस मनुष्य को गुरु मिलाता है, उसको स्मरण में जोड़ता है, जिसकी इनायत से वह विकारों से बच के इज्जत से जीवन जीता है और जनम-मरन के चक्कर में नहीं आता।  
प्रभु, मानो, एक गहरा समुंदर है, वह कितना बड़ा है; ये बात वह खुद ही जानता है। माया की रचना रच के प्रभु इस माया से अलग निर्लिप भी है। इस रचना से पहले वह किस स्वरूप में था- ये बात भी वह खुद ही जानता है।  
परमात्मा की महिमा बयान नहीं की जा सकती, उसने रंग-विरंगी ये ऐसी रचना रची है कि अहंकार के सहारे हरेक जीव यहाँ अपने आप को समझदार व चतुर समझता है। अपनी-अपनी धुनि में मस्त कोई तो मोहधारी बना बैठा है और कोई और लोगों को उपदेश कर रहा है, हरेक को अपनी-अपनी समझ प्यारी लगती है।  
पर, जगत में असल कमाई तो वही मनुष्य करते हैं जो ‘नाम’ स्मरण करते हैं। ‘नाम’ उन्हें ऐसी आत्मिक खुराक मिल गई है कि दुनियावी अन्य सभी पदार्थों की ओर से वह तृप्त रहते हैं, वही संत हैं और प्रभु को प्यारे लगते हैं।  
ये दिखाई देता जगत प्रभु ने अपने ही निर्गुण स्वरूप से रचा है, रंग-विरंगे जीव रचे हैं, यहाँ कोई त्यागी कहलवाता है, कोई गृहस्थी, सबका सहारा प्रभु स्वयं ही है, उसके दर से गरीबी व संतों की संगति की ख़ैर ही माँगनी चाहिए।  
संपूर्ण भाव:  
जिस मनुष्य पर प्रभु की सीधी नजर होती है, उसको महिमा की दाति मिलती है, जिसकी इनायत से वह विकारों से बचता है और जग में शोभा कमाता है, उसकी दुनियावी कोई भूख नहीं रह जाती, उसका मन सदा खिला रहता है और कोई तौखला उसे सता नहीं सकता, क्योंकि उसके मायावी सारे बंधन टूट जाते हैं (पउड़ी १ से ४)।  
पर, महिमा की यह दाति सतिगुरु के द्वारा ही मिलती है, ये जुगति परमात्मा ने खुद ही जीवों के भले के लिए बनाई है, और जो मनुष्य इस जुगती का इस्तेमाल करता है, उसको दुनियावी दौड़-भाग की जगह प्रभु की रजा प्यारी लगने लग जाती है।  
जगत, मानो, एक समुंदर है जिसमें मायावी विकारों की भयंकर लहरों के थपेड़े पड़ रहे हैं, धार्मिक चर्चा अथवा पाप-पुण्य की कोरी विचारें इन लहरों में बह जाने से नहीं बचा सकती, यहाँ तो गुरु की शरण पड़ कर महिमा के रत्न तलाशने हैं। जैसे पारस हरेक धातु को सोना बना देता है; जैसे शिक्षक अंजान बच्चों को विद्या पढ़ा के समझदार बना देता है, वैसे सतिगुरु भी सिख के मन को, मानो, शुद्ध सोना बना देता है, इतनी ऊूंची समझ बख्शता है कि सिख माया की मार से बच जाता है।  
फिर भी, लोग गलतियाँ किए जा रहे हैं, कोई देवी-देवताओं की पूजा में लगा पड़ा है, कोई शास्त्रार्थ में मस्त है, कोई जंगलों में ईश्वर को खोज रहा है, कोई जाति और वर्ण बना बना के भेद-भाव बढ़ा रहा है, कोई तीर्थों पर स्नान-दान-पुण्य करता फिरता है। पर, सुघड़ समझदार वे हैं जो काम-काज करते हुए ही गुरु के राह पर चल के प्रभु की महिमा करते हैं, ये महिमा ही विकारों से बचा सकती है (पउड़ी नं: ५ से १४)।  
(यहाँ ये भी ध्यान रखना आवश्यक है कि) इस बँदगी और महिमा की परमात्मा को कोई आवश्यक्ता नहीं, उसे ना कोई तमा है ना ही कोई अधीनता, मजबूरी। ये जुगति मनुष्य के अपने भले के वास्ते है, बँदगी की इनायत से ये हर किसी की अधीनता से हट जाता है, ‘मेर तेर’ मिट जाती है, और विकारों से बच के इज्जत वाला जीवन गुजारता है (पउड़ी नं: १५ से १७)।  
परमात्मा कैसा है और कितना बड़ा है; ऐसी सयानप और चतुराई की विचारें भी व्यर्थ हैं, ये बातें मनुष्य की समझ से परे की हैं। असल लाभ कमाई ‘स्मरण’ ही है, जो विनम्र स्वभाव में सतसंग की इनायत से मिलता है (पउड़ी नं: १८ से २१)।  
मुख्य भाव:  
जगत की विकारों की लहरों से मनुष्य को केवल महिमा ही बचा सकती है, अन्य देव-पूजा, शास्त्रार्थ, जंगलवास, तीर्थस्नान आदि कोई कर्म-धर्म इसका मददगार नहीं हो सकता। महिमा की इनायत से मनुष्य के अंदर अधीनता और मेर-तेर मिट जाती है, इसकी असल कमाई है ही स्मरण और महिमा।
</details>

<details><summary>दर्पण-टिप्पनी</summary>

‘वार’ का शीर्षक है ‘बिहागड़े की वार महला ४’ ‘वार की’ पौड़ियों के साथ बरते गए 43 श्लोकों में से सिर्फ 2 श्लोक गुरु रामदास जी के अपने हैं। सारे के सारे ही श्लोक दूसरे गुरु साहिबानों के हैं, ‘वार’ सिर्फ ‘पौड़ियों’ के समूह को कहा जा रहा है।  
अगर ये बात साबित हो सकती कि गुरु रामदास जी ने ये ‘वार’ उचारने और लिखने के समय गुरु नानक देव जी और गुरु अमरदास जी के उचारे हुए श्लोक इन पौड़ियों के साथ खुद ही लिखे थे, तो इससे ये मजेदार बात अपने आप साबित हो आती है कि गुरु राम दास जी के पास अपने से पहले के गुरु साहिबानों की ‘वाणी’ मौजूद थी। पर, गुरु रामदास जी ने खुद ये श्लोक दर्ज नहीं किए; वरना वे पउड़ी नंबर १४ को खाली ना रहने देते, इस पौड़ी के साथ के दोनों श्लोक गुरु अरजन देव जी के हैं जो गुरु अरजन साहिब ही दर्ज कर सकते थे।  
सो, पहले स्वरूप में असल ‘वार’ सिर्फ ‘पउड़ियां’ ही थीं।
</details>

<details open><summary>विश्वास-प्रस्तुतिः</summary>

बिहागड़े की वार महला ४ 
ੴ सतिगुर प्रसादि ॥ सलोक मः ३ ॥
</details>

<details><summary>मूलम्</summary>

बिहागड़े की वार महला ४ 
ੴ सतिगुर प्रसादि ॥ सलोक मः ३ ॥
</details>

<details><summary>दर्पण-पदार्थ</summary>

पद्अर्थ: भेदीऐ = भेद दें, परो दें।1।
</details>

<details><summary>दर्पण-भाषार्थ</summary>

अर्थ: (हे जीव!) सुख सतिगुरु की सेवा से (ही) मिलता है किसी और जगह सुख ना ढूँढ, (क्योंकि) सतिगुरु के शब्द में (जब) मन को परो दें (तब ये समझ आ जाता है कि सुख-दाता) हरि सदा अंग-संग बसता है।  
हे नानक! (हरि का सुखदाई) नाम उन्हें मिलता है, जिनको मेहर की नजर से देखता है।1।  
अर्थ: हरि की महिमा (रूपी) खजाना (हरि की) कृपा है (भाव, बख्शिश से ही मिलता है), जिसको बख्शता है वह स्वयं खाता है (भाव, महिमा का आनंद लेता है) और खर्चता है (अर्थात, और लोगों को भी कीर्ति करनी सिखाता है), (पर, ये कृपा) सतिगुरु के बिना मिलती नहीं, (सतिगुरु की ओट छोड़ के और) कर्म बहुत सारे लोक करके थक गए हैं (पर ये दाति नहीं मिली)।  
हे नानक! मन के अधीन (और सतिगुरु को भूला) हुआ संसार (यहाँ इस कीर्ति-रूप) धन से वंचित है, भूखा आगे क्या खाएगा? (भाव, जो मनुष्य अब मानव जन्म में नाम नहीं जपते, वे इस जन्म को गवा के क्या जपेंगे?)।2।
</details>

<details><summary>दर्पण-पदार्थ</summary>

पद्अर्थ: तू (सभनी धिआइआ) = तूझे।1।
</details>

<details><summary>दर्पण-भाषार्थ</summary>

अर्थ: हे प्रभु! सारी सृष्टि तेरी है, तू सबका मालिक है, सबको तूने ही पैदा किया है, सारे (जीवों) में तू ही व्यापक है, और सब तेरा स्मरण करते हैं, जो मनुष्य तुझे प्यारा लगता है, तू उसकी भक्ति स्वीकार करता है। हे हरि प्रभु! जो तुझे ठीक लगता है सो (संसार में) होता है, सारे जीव तेरा किया करते हैं। (हे भाई!) जो हरि (आदि से) भक्तों की इज्जत रखता आया है और सबसे बड़ा है, उसकी महिमा करो।1।
</details>

<details><summary>दर्पण-पदार्थ</summary>

पद्अर्थ: जगि = जगत ने। सभु कोइ = हरेक जीव को। सिधि = सफलता। कारज सिधि = कार्य सिद्धि। अंगीकारु = पक्ष, सहायता।
</details>

<details><summary>दर्पण-भाषार्थ</summary>

अर्थ: हे नानक! ज्ञानवान मनुष्य ने संसार को (भाव, माया के मोह को) जीत लिया है, (और ज्ञानी के बिना) हरेक मनुष्य को संसार ने जीता है, (ज्ञानी के) करने वाले काम (भाव, मानव जन्म को सवाँरने) में कामयाबी नाम जपने से होती है उसे ऐसा प्रतीत होता है कि जो कुछ हो रहा है, प्रभु की रजा में हो रहा है। सतिगुरु की मति पर चलने से (ज्ञानी मनुष्य की) मति पक्की हो जाती है, कोई (मायावी व्यावहार) उसको थिड़का नहीं सकता (उसका निष्चय बन जाता है कि) प्रभु, भक्तों का साथ निभाता है (और उनके हरेक) काम रास आ जाते हैं।
</details>

[[0549]]
<details><summary>दर्पण-टिप्पनी</summary>

नोट: गउड़ी की वार ४ की पौड़ी नं: 31 का पहला श्लोक भी यही है। पर वहाँ ये श्लोक महले चौथे का करके लिखा है, लग-मात्राओं का इससे थोड़ा सा फर्क है।
</details>

<details><summary>दर्पण-भाषार्थ</summary>

अर्थ: मन के पीछे चलने वाले मनुष्य प्रभु को बिसरे हुए हैं, क्योंकि उनके अंदर लब-लोभ और अहंकार है। उनका हरेक दिन (लब-लोभ आदि संबंधी) झगड़ा करते गुजरता है, वे गुरु के शब्द में विचार नहीं करते। कर्तार ने उन मनमुखों की होश और अक्ल खो ली है वे निरे विकार भरे वचन ही बोलते हैं, वे किसी भी दाति के मिलने पर तृप्त नहीं होते क्योंकि उनके मन में बहुत तृष्णा अज्ञान व अंधेरा है।  
हे नानक! (ऐसे) मनुष्यों से संबंध टूटा हुआ ही भला है (कोई नाता ना ही रहे तो ठीक है), क्योंकि उनका प्यार तो माया के मोह में है।1।  
अर्थ: जिनके सिर पर प्रभु और गुरु है (अर्थात, जो प्रभु और गुरु को अपना रखवाला समझते हैं), डर और चिन्ता उनका क्या बिगाड़ सकती है? रक्षा करने वाला प्रभु स्वयं हमेशा से उनकी इज्जत रखता आया है।  
अर्थ: हे नानक! जो सुखदाता प्रभु खुद ही (सबकी) परख करने वाला है उसकी वह सेवा करते हैं, और (इस तरह) सच्चे शब्द के द्वारा विचार करके और हरि प्रीतम को मिल के सुख पाते हैं।2।  
अर्थ: हे हरि! सारे जीव-जन्तु तेरे हैं, तू सबका खजाना है, जिस मनुष्य को तू (अपने नाम की) दाति बख्शता है, उसे (जैसे) हरेक वस्तु मिल जाती है (क्योंकि रोकने वाला) और कोई तेरा शरीक तेरे पास नहीं है, तू एक ही सबका दाता है (इसलिए,) हे हरि! (सब जीवों की) तेरे ही आगे विनती होती है; जिसकी विनती तुझे ठीक लगे, तू उसकी स्वीकार कर लेता है और उस मनुष्य को शाबाश मिलती है। ये सारा तेरा ही करिश्मा बरत रहा है, (सबका) दुख व सुख (का तरला) तेरे पास ही होता है।2।
</details>

<details><summary>दर्पण-पदार्थ</summary>

पद्अर्थ: करतारि = कर्तार ने।1।
</details>

<details><summary>दर्पण-भाषार्थ</summary>

अर्थ: सतिगुरु के सन्मुख रहने वाले मनुष्य सच्चे प्रभु को प्यारे लगते हैं और सच्चे दर पर वह व्यापारी (समझे जाते हैं); सतिगुरु के शब्द को विचारने वाले उन सज्जनों के मन (सदा) पुल्कित रहते हैं; सतिगुरु का शब्द उनके हृदय में बसा है (इसलिए) विधाता ने उनका दुख काट दिया है और उनका हृदय प्रकाशित कर दिया है। हे नानक! रक्षा करने वाला प्रभु अपनी मेहर से उनकी सदा रक्षा करता है।1।
</details>

<details><summary>दर्पण-पदार्थ</summary>

पद्अर्थ: भै = डर में। चाकरी = नौकरी। कमाइ = करे। तिसै = उस प्रभु की। अवरु = कोई और। जाइ = जगह।2।
</details>

<details><summary>दर्पण-भाषार्थ</summary>

अर्थ: अगर मनुष्य (प्रभु के) डर में रह के गुरु की बताई हुई सेवा चाकरी करे और उसी प्रभु की रजा में चले तो उस प्रभु जैसा ही हो जाता है जिसे वह स्मरण करता है। फिर, हे नानक! (ऐसे मनुष्यों को) सब जगह प्रभु ही प्रभु दिखता है, (उसके बिना) कोई और नहीं दिखता, और ना ही किसी और (आसरे की) जगह दिखती है।2।
</details>

<details><summary>दर्पण-पदार्थ</summary>

पद्अर्थ: तू = तुझे। तिनि = उस मनुष्य ने। पुरई = पुरियों में। लोई = (14) लोकों में।3।
</details>

<details><summary>दर्पण-भाषार्थ</summary>

अर्थ: तू कितना बड़ा है; ये तू खुद ही जानता है, क्योंकि तेरे जितना और कोई नहीं है, अगर तेरे जितना और कोई शरीक हो (उसे देख के) तब ही बता सकते हैं (कि तू कितना बड़ा है) (पर) तेरे जितना तू खुद ही है।  
जिस मनुष्य ने तुझे स्मरण किया है उस ने सुख पाया है, कोई अन्य मनुष्य उसकी क्या बराबरी कर सकता है? शरीरों को नाश भी तू स्वयं ही कर सकता है और बना भी तू स्वयं ही सकता है। सब दातें भी बख्शने वाला है सारी सृष्टि तेरे आगे दातें मांगने के लिए हाथ जोड़ के खड़ी हुई है।  
मुझे तेरे जितना और कोई दानी नजर नहीं आता, खण्डों, ब्रहमण्डों, पातालों, पुरियों, सारे (चौदह ही) लोकों में तूने ही सब जीवों पर कृपा की हुई है।3।  
अर्थ: अगर मन में (हरि के अस्तित्व की) प्रीति ना आई, और सहज अडोलता में प्यार ना बना (ठहराव ना आया), अगर शब्द का रस ना मिला, तो मन के हठ से महिमा करने का भी क्या लाभ? हे नानक! (संसार में) पैदा हुआ वह जीव मुबारक है जो सतिगुरु के सन्मुख रहके सच में लीन हो जाए।1।
</details>

[[0550]]
<details><summary>दर्पण-पदार्थ</summary>

पद्अर्थ: भै = डर में। अंकि = गोद में। सहसा = तौख़ला, शंका। अनदिनु = हर रोज। सबला = बलवान। जितु = जिसके द्वारा। नव निधि = नौ खजाने, सारे पदार्थ। फुनि = दुबारा। मोखंतरु = मोख का अंतरा, मोक्ष का रहस्य।2।
</details>

<details><summary>दर्पण-भाषार्थ</summary>

अर्थ: मूर्ख मनुष्य अपने आप की पहिचान नहीं करता और-और लोगों को कह: कह के दुखी करता रहता है, (सतिगुरु के दर पर पहुँच के भी) अंधे की मूलभूत (दूसरों को दुखी करने वाली) आदत नहीं जाती, और (वह हरि से) विछुड़ के दुख सहता है।  
मूर्ख मनुष्य सतिगुरु के भय में रह के मन (के पिछले बुरे संस्कारों) को तोड़ के (नए हरि नाम-जपने वाले संस्कार) नहीं घड़ता, (ऐसे कर्म नहीं करता कि वह) (प्रभु की) गोद में समाया रहे, (जिस कारण) हर रोज किसी भी वक्त उसकी चिन्ता दूर नहीं होती, (और वह) शब्द (का आसरा लिए) बिना दुख पाता है।  
मूर्ख के हृदय में काम, क्रोध और लोभ प्रबल है, और सदा धंधे करते हुए उम्र गुजरती है। पैर, हाथ, (आँखें) देख-देख के और (कान) सुन-सुन के थक गए हैं, (उम्र के) दिन गुजर गए हैं, (मरने के दिन नजदीक आ गए हैं)। जिस नाम के माध्यम से नौ निधियाँ प्राप्त हो जाएं वह सच्चा नाम (मूर्ख को) अच्छा नहीं लगता, (लगे भी कैसे?) (संसार में) कार-व्यवहार करता हुआ (जो, संसार से) मुर्दा हो जाए (इस तरह) मर के फिर (हरि की याद में) पुनर्जीवित (चैतन्य) हो, तो ही मुक्ति का भेद मिलता है।  
पर जिस मनुष्य को धुर से ही परमात्मा की कृपा नसीब ना हुई हो, वह (पिछले अच्छे संस्कारों वाले) कामों के बिना (अब बंदगी वाले संस्कार) कैसे पाए? हे मूर्ख! सतिगुरु के शब्द को (हृदय में) सम्भाल (क्योंकि) ऊँची आत्मिक अवस्था और भली मति शब्द से ही मिलती है। (पर) हे नानक! सतिगुरु भी तभी मिलता है जब मनुष्य हृदय में से अहंकार दूर करता है।2।
</details>

<details><summary>दर्पण-पदार्थ</summary>

पद्अर्थ: किव = क्यूँ? निमख = आँख झपकने जितने समय भर के लिए। कलिआण = सुख। मुहि डिठै = अगर मुँह देखें, दर्शन करने से।4।
</details>

<details><summary>दर्पण-भाषार्थ</summary>

अर्थ: जिस मनुष्य के हृदय में प्यारा प्रभु निवास करे, उसे किसी बात की चिन्ता नहीं रह जातीं प्रभु हर किस्म के सुख देने वाला है, उसका स्मरण किए बिना एक छिन भर भी नहीं रहना चाहिए।  
जिस मनुष्य ने हरि को स्मरण किया है, उसे सारे सुख प्राप्त होते हैं, (इस वास्ते) सदा साधु-संगत में ही बैठना चाहिए और (प्रभु के गुणों के बारे में) विचार करनी चाहिए।  
हरि के भक्त के सारे कष्ट, भूख व रोग दूर हो जाते हैं, और सारे बंधन टूट जाते हैं, (क्योंकि) हरि का भक्त हरि की अपनी कृपा से बनता है। चाहिए तो ये कि हरि के भक्तों के दर्शन करके (भाव, उनकी संगति में रह के) सारा संसार ही तैर जाए (पर, अफसोस, संसार इस राह पर चलता ही नहीं)।4।
</details>

<details><summary>दर्पण-पदार्थ</summary>

पद्अर्थ: रसना = जीभ। सुआउ = स्वाद। रसाइ = रस जाती है, भीग जाती है। जिनि = जिस जीभ ने।1।
</details>

<details><summary>दर्पण-भाषार्थ</summary>

अर्थ: जिस जीभ ने हरि (के नाम) का स्वाद नहीं चखा, वह जीभ जल जाए (भाव, वह जीभ किसी काम की नहीं); हे नानक! वह जीभ गुरु के शब्द में रस जाती है जिस (जीभ) ने परमात्मा मन में बसाया है।1।  
अर्थ: जिस जीभ ने हरि का नाम विसारा है, वह जीभ जल जाए। हे नानक! (दरअसल) सतिगुरु के सन्मुख रहने वाले मनुष्य की जीभ (ही) हरि का नाम जपती है हरि के नाम से प्यार करती है।2।
</details>

<details><summary>दर्पण-पदार्थ</summary>

पद्अर्थ: विगसै = खुश होता है। जितु = जिधर। मारगि = (सीधे) राह पर। उझड़ि = कुमार्ग।5।
</details>

<details><summary>दर्पण-भाषार्थ</summary>

अर्थ: प्रभु खुद ही ठाकुर, खुद ही सेवक और भक्त है, स्वयं ही करता है और स्वयं (जीवों से) करवाता है, खुद ही देखता है, खुद ही प्रसन्न होता है, जिधर चाहता है उधर (जीवों को) लगाता है, इन्हें खुद ही सीधे रास्ते पर डालता है, और इनको खुद ही गलत राह पर चला देता है।  
हरि सच्चा मालिक है, उसका न्याय भी अचूक है, वह स्वयं ही सारे तमाशे करके देख रहा है। दास नानक कहता है कि सतिगुरु की मेहर से (ही मनुष्य ऐसे) सदा-स्थिर रहने वाले प्रभु के गुण गाता है।5।
</details>

<details><summary>दर्पण-पदार्थ</summary>

पद्अर्थ: को = कोई। हंढै = घूमता फिरे। धिगु = धिक्कार। वेसु = भेस, (फकीर वाला) पहिरावा।1।
</details>

<details><summary>दर्पण-भाषार्थ</summary>

अर्थ: कोई विरला फ़कीर ही फकीरी (के आदर्श) को समझता है, (फ़कीर हो के) अगर घर घर माँगता फिरे, तो उसके जीने को धिक्कार है और उसके (फकीरी) भेस को भी धिक्कार है।  
अगर (दरवेश हो के) आशा और चिन्ता को त्याग दे तो सतिगुरु के सन्मुख रह के नाम की भिक्षा मांगे, तो, हे नानक! मैं उससे सदके हूँ, उसके चरण धोने चाहिए।1।
</details>

<details><summary>दर्पण-पदार्थ</summary>

पद्अर्थ: तरवरु = वृक्ष। पंखेरू = पक्षी। पर = पंख। निरबाणु = वासना रहित, चाहत रहित। रसि = रस में। नीसाणु = निशान, टिक्का। करमि = बख्शिश से, कृपा द्वारा।2।
</details>

<details><summary>दर्पण-भाषार्थ</summary>

अर्थ: हे नानक! (संसार एक) वृक्ष (के समान है, इस वृक्ष) पर (माया के मोह रूपी) एक फल (लगा हुआ है), (इस पेड़ पर ही) दो (किस्म के, गुरमुख और मनमुख) पक्षी (बैठे) हैं। इन पक्षियों के पंख नहीं हैं और वे आते-जाते दिखते भी नहीं (भाव, ये पता नहीं चलता कि ये जीव पक्षी कहाँ से आते हैं और कहाँ चले जाते हैं)। बहुत सारे तो रंग (-तमाशें में स्वाद लेने) वाले हैं (जो) रसों के भोग में (गलतान) हैं और निर्वाण (पक्षी) शब्द में (लीन) रहते हैं।  
हे नानक! हरि की कृपा से (जिनके माथे पर) सच्चा निशान है, वे नाम के रस (रूपी) फल (के स्वाद) में मस्त हैं।2।
</details>

[[0551]]
<details><summary>दर्पण-पदार्थ</summary>

पद्अर्थ: छिंगा = दाँतों में फँसा हुआ अन्न निकालने वाली सुई। विदा करावै = भेज देता है, विदा करता है।6।
</details>

<details><summary>दर्पण-भाषार्थ</summary>

अर्थ: प्रभु स्वयं ही जमीन है स्वयं ही उसे जोतने वाला है, स्वयं ही (अन्न) उगाता है और स्वयं ही पिसवाता है, खुद पकाता है और खुद ही बर्तन दे के परोसता है और खुद ही बैठ के खाता है। खुद ही जल देता है और छिंगा भी खुद देता है और खुद ही चुल्ली करवाता है।  
हरि खुद ही संगति को बुला के बैठाता है और खुद ही विदा करता है। जिस पर प्रभु स्वयं दयालु होता है उसको अपनी रजा (मीठी करके) मनवाता है।6।
</details>

<details><summary>दर्पण-पदार्थ</summary>

पद्अर्थ: कलत्र = स्त्री। धंधु = काम धंधा। अंधु = अंधा मनुष्य।1।
</details>

<details><summary>दर्पण-भाषार्थ</summary>

अर्थ: (कर्मकांड के) कर्म-धर्म सारे बंधन (का रूप ही) हैं और अच्छे-बुरे काम भी (संसार से) जोड़ के रखने का साधन हैं (अर्थात, कर्मकांड व पाप-पुण्य करने से जनम-मरन से गति नहीं हो सकती)। ममता और मोह भी बंधन ही है, पुत्र और स्त्री- (इनका प्यार भी) कष्ट का कारण है, जिधर देखता हूँ उधर ही माया के मोह (रूपी) जंजीर है। हे नानक! सच्चे नाम के बिना अंधा मनुष्य (माया के) व्यवहार को ही बरतता है।1।
</details>

<details><summary>दर्पण-पदार्थ</summary>

पद्अर्थ: थीऐ = होता है। रजाइ = प्रभु की रजा के अनुसार। सचि = सत्य में।2।
</details>

<details><summary>दर्पण-भाषार्थ</summary>

अर्थ: अंधे मनुष्य को प्रकाश तब ही होता है जब (प्रभु की) रजा में उस को सतिगुरु मिल जाए (क्योंकि सतिगुरु के मिलने से) वह (माया के) बंधन तोड़ लेता है, सच्चे हरि में लीन हो जाता है और उसका अज्ञान (रूपी) अंधकार दूर हो जाता है।  
जिसने शरीर बना के पैदा किया है, (सतिगुरु के मिलने से) मनुष्य सब कुछ उसी का ही समझता है, और, हे नानक! वह मनुष्य विधाता की शरण पड़ता है और विधाता उसकी इज्जत रखता है (भाव, उसे विकारों से बचा लेता है)।2।
</details>

<details><summary>दर्पण-पदार्थ</summary>

पद्अर्थ: थाटु = रचना। बीआ = दूसरा, कोई अन्य। करतै = कर्तार ने। दानु = बख्शिश, रोज़ी। बणाईअनु = बनाई उस प्रभु ने। निरंकार = निर+आकार, जिसका कोई खास रूप ना हो।7।
</details>

<details><summary>दर्पण-भाषार्थ</summary>

अर्थ: जब प्रभु ने खुद बैठ के रचना रची तब उसने किसी दूसरे सेवक से सलाह नहीं ली थी, जब कोई और दूसरा पैदा ही नहीं किया, तो किसी ने किसी के पास से लेना ही क्या था और देना क्या था? (भाव, कोई ऐसा था ही नहीं जो परमात्मा को सलाह दे सकता)।  
फिर हरि ने खुद संसार को पैदा किया और सब जीवों को रोज़ी दी। गुरु के माध्यम से नाम-जपने की जुगति प्रभु ने खुद ही बनाई है और खुद ही उसने (नाम-रूपी) अमृत पीया, प्रभु खुद ही आकार से रहित है और खुद ही आकार वाला (साकार) है, जो वह खुद करता है वही होता है।7।
</details>

<details><summary>दर्पण-पदार्थ</summary>

पद्अर्थ: अनदिनु = हर रोज। सहजि = सहज में, आत्मिक अडोलता में। पिआरि = प्यार से। अरधि उरधि = नीचे ऊपर हर जगह मौजूद हरि। उरि = हृदय में। करमु = बख्शिश (का लेख)। धुरि = शुरू से ही। करतारि = कर्तार ने। मिलाइअनु = मिलाए हैं उस प्रभु ने।1।
</details>

<details><summary>दर्पण-भाषार्थ</summary>

अर्थ: सतिगुरु के सन्मुख रहने वाले मनुष्य हर समय सहज अवस्था में लगन जोड़ के (भाव, सदा एकाग्रचिक्त रहके) सदा सच्चे प्रभु को स्मरण करते हैं, और ऊपर-नीचे हर जगह व्यापक हरि को हृदय में परो के चढ़दीकला में (रह के) सदा सच्चे की महिमा करते हैं।  
धुर से ही कर्तार ने (उनके लिए) बख्शिशों (का फुरमान) लिख दिया है (इसलिए) उनके हृदय में प्यारा प्रभु बसता है। हे नानक! उस प्रभु ने स्वयं ही कृपा करके उन्हें अपने में मिला लिया है।1।  
अर्थ: (जब तक सतिगुरु के शब्द द्वारा हृदय ना भीगे और प्रभु की बख्शिश का भागी ना बने, तब तक) (चाहे) हर वक्त सदा गुण गाता रहे, (इस तरह) कहते हुए हाथ नहीं आता, मेहर के बिना किसी को नहीं मिला, कई रोते-कुरलाते मर-खप गए हैं। सतिगुरु के शब्द से ही मन और तन भीगता है और प्रभु हृदय में बसता है। हे नानक! प्रभु अपनी कृपा-दृष्टि से ही मिलता है, वह स्वयं ही (जीव को) अपने साथ मिलाता है।2।
</details>

<details><summary>दर्पण-पदार्थ</summary>

पद्अर्थ: कथै = कहता है। भीजै = भीगता है। परपंचु = जगत का पसारा। परविरति = जगत पसारे में व्यस्त रहने वाला। निरविरती = निर्वृत अवस्था में, अलग रहने वाला। अलिपतु वरतीजै = अलग रहता है। बखश = कृपा, बख्शिश।8।
</details>

<details><summary>दर्पण-भाषार्थ</summary>

अर्थ: सारे वेद-पुराण व शास्त्र प्रभु स्वयं ही रचने वाला है, खुद ही इनकी कथा करता है और खुद ही (सुन के) प्रसन्न होता है, हरि स्वयं ही बैठ के (पुराण आदिक मतानुसार) पूजा करता है और स्वयं ही (अन्य) पसारा पसारता है। खुद ही संसार में खचित हो रहा है और खुद ही इससे किनारा किए बैठा है और कथन से परे अपना आप खुद ही बयान करता है। पुण्य भी आप ही करवाता है, फिर (पाप) पुण्य से निर्लिप भी आप ही वरतता है, आप ही प्रभु सुख-दुख देता है और आप ही मेहर करता है।8।
</details>

<details><summary>दर्पण-पदार्थ</summary>

पद्अर्थ: भेदि = छेद कर दे, भेद दे। थाइ पाए = स्वीकार करता है। कामि = काम में (फसे रहने से)।1।
</details>

<details><summary>दर्पण-भाषार्थ</summary>

अर्थ: हे शेख! हृदय में से हठ त्याग दे, ये पागलपन दूर कर और सतिगुरु का डर हृदय में बसा (भाव, अदब में आ) सतिगुरु के अदब में रहके कितने ही पार हो गए, (कितनों ने ही) भय में रह के निर्भय प्रभु को पा लिया।  
(हे शेख!) अपने कठोर मन को (मन, जो हठ के कारण कठोर है) सतिगुरु के शब्द से भेद दे ता कि तेरे मन में शांति और ठंड आ के बसे। फिर इस में (भजन बंदगी वाली) जो कार करेगा, मालिक उसे स्वीकार करेगा। हे नानक! किसी ज्ञान वाले को जा के पूछ ले, काम और क्रोध (आदि विकारों) के अधीन होने से किसी को भी ईश्वर नहीं मिलता।1।
</details>

[[0552]]
<details><summary>दर्पण-पदार्थ</summary>

पद्अर्थ: मनमुख = मन का मुरीद। संग्रहै = एकत्र करता है। आहारु = खुराक। बिखु = जहर। संचि = इकट्ठी करके। छारु = राख। संजम = इन्द्रियों को वश में रखने के साधन।2।
</details>

<details><summary>दर्पण-भाषार्थ</summary>

अर्थ: मनमुख का माया में मोह है (इस करके) नाम में उसका प्यार नहीं बनता, वह (माया रूपी) झूठ कमाता, झूठ एकत्र करता है और झूठ को ही अपनी खुराक बनाता है (भाव, जिंदगी का आसरा समझता है)। (मन के अधीन हुए मनुष्य) विष रूपी माया धन को इकट्ठा कर करके खपते मरते हैं, जबकि आखिर में वह सारा धन राख हो जाता है (भाव, राख की तरह व्यर्थ हो जाता है) वे अपनी और से (आत्मिक काम भी करते हैं) कर्म-धर्म-पवित्रता के साधन व और संयम (भी) करते हैं (पर) उनके हृदय में लोभ व विकार (ही) रहता है।  
हे नानक! मन के अधीन हुआ मनुष्य जो कुछ (भी) करता है वह स्वीकार नहीं होता और प्रभु की हजूरी में वह ख्वार होता है।2।
</details>

<details><summary>दर्पण-पदार्थ</summary>

पद्अर्थ: खाणी = जगत की उत्पक्ति के तरीके (अण्डज, जेरज, सेतज व उत्भुज)। बाणी = बोलियां। खंड = जगत के हिस्से। ब्रहमंड = जगत। बोहिथ = जहाज। खेवटु = मल्लाह। सरे = बराबर।9।
</details>

<details><summary>दर्पण-भाषार्थ</summary>

अर्थ: प्रभु स्वयं ही खाणियां, बोलियां, खण्ड व ब्रहमण्ड बनाता है, स्वयं ही समुंदर व सागर है और उसने स्वयं ही इस में (महिमा रूपी) रत्न छुपा के रखे हैं; जिस पर कृपा करता है और जिसको सतिगुरु के सन्मुख करता है, उसे स्वयं ही वह रत्न प्राप्त करवा देता है। प्रभु खुद ही (संसार) समुंदर है, खुद ही जहाज है, स्वयं ही मल्लाह है और स्वयं ही तैरता है, स्वयं ही सब कुछ करता कराता है। हे प्रभु! तेरे जैसा दूसरा कोई नहीं।9।
</details>

<details><summary>दर्पण-पदार्थ</summary>

पद्अर्थ: पदारथु = धन। अचिंतु = चिन्ता से रहित प्रभु। जनम मरन दुखु = सारी उम्र का दुख, ये अहंकार ममता जो सारी उम्र का दुख है। उतम पदवी = प्रभु में समाए रहने का रुतबा। पूरबि = आदि से।1।
</details>

<details><summary>दर्पण-भाषार्थ</summary>

अर्थ: अगर मनुष्य मन टिका के सतिगुरु की (बताए हुए) कर्म करे, तो वह सेवा जरूर फल देती है; नाम धन मिल जाता है और चिन्ता मुक्त (प्रभु) हृदय में आ बसता है, अहंकार ममता दूर हो जाती है। और ये सारी उम्र का दुख काटा जाता है। (हजूरी में) बड़ा रुतबा मिलता है, मनुष्य सच्चे हरि में समाया रहता है।  
(पर, सतिगुरु का मिलना कोई आसान बात नहीं); हे नानक! शुरू से ही (किए हुए अच्छे कर्मों के अनुसार) जिनके हृदय में (अच्छे संस्कार) उकरे हुए हैं, उन्हें ही सतिगुरु आ मिलता है (भाव, वही सतिगुरु को पहचान लेते हैं)।1।
</details>

<details><summary>दर्पण-पदार्थ</summary>

पद्अर्थ: जुग = समय, जीवन। कलि = झगड़े, कष्ट। कलिजुग = वह जीवन काल जो झगड़ों से भरा पड़ा है, परमात्मा से विछोड़े का समय (“इक घड़ी न मिलते ता कलिजुगु होता”)। पति = इज्जत।2।
</details>

<details><summary>दर्पण-भाषार्थ</summary>

अर्थ: सतिगुरु (प्रभु के) नाम में भीगा हुआ होता है और कलियुग (के जीवों के उद्धार) के लिए जहाज बनता है; (क्योंकि) वह नाम को संभालता है और नाम-धन इकट्ठा करता है (हरि की दरगाह में) आदर भी नाम से ही मिलता है।  
हे नानक! सतिगुरु को मिल के प्रभु की मेहर से ही (भाव, बख्शिश के पात्र बनने से ही) नाम की प्राप्ति होती है।2।
</details>

<details><summary>दर्पण-पदार्थ</summary>

पद्अर्थ: पारसु = वह पत्थर जिसके साथ छूने से धातुएं सोना बन जाती हैं। कंचनु = सोना। खंडनु = नाश करने वाला। घट = शरीर। अंजनु = कालिख, सुरमा, माया। बिबेकु = परख, पहचान, ज्ञान। बेता = जानने वाला। भंजनु = नाश करने वाला।10।
</details>

<details><summary>दर्पण-भाषार्थ</summary>

अर्थ: प्रभु स्वामी स्वयं ही पारस है, स्वयं ही लोहा है और उसने स्वयं ही (उससे) सोना बनाया है। खुद ही ठाकुर है, खुद ही सेवक है और खुद ही पाप दूर करने वाला है, सारे शरीरों में खुद ही व्यापक हो के मायावी पदार्थ भोगता है और सारी माया भी खुद ही है। खुद ही बिबेक (भाव, ज्ञान) है, खुद ही सारे (विवेक) को जानने वाला है और खुद ही सतिगुरु के सन्मुख हो के (माया के बंधन) तोड़ने वाला है।10।
</details>

<details><summary>दर्पण-पदार्थ</summary>

पद्अर्थ: जेते = जितने भी। ठवर = आसरा। ना पावही = नहीं पा सकते।1।
</details>

<details><summary>दर्पण-भाषार्थ</summary>

अर्थ: सतिगुरु की बताई हुई कार किए बिना जितने भी कर्म जीव करते हैं वे उनके लिए बंधन बनते हैं (भाव, वह कर्म और भी ज्यादा माया के मोह में फंसाते हैं) सतिगुरु की सेवा के बिना और कोई आसरा जीवों को नहीं मिलता (और इसलिए) पैदा होते मरते रहते हैं।  
गुरु के बताए हुए स्मरण से टूट के मनुष्य और ही फीके बोल बोलता है, इसके हृदय में नाम नहीं बसता; (इसका नतीजा ये निकलता है कि) हे नानक! सतिगुरु की सेवा के बिना जीव (को जैसे) जमपुरी में (बधे की) मार पड़ती है और (चलने के वक्त) संसार से मुकालिख़ कमा के जाते हैं।1।
</details>

<details><summary>दर्पण-पदार्थ</summary>

पद्अर्थ: इकि = कई मनुष्य। चाकरी = नौकरी। कुल = परिवार।2।
</details>

<details><summary>दर्पण-भाषार्थ</summary>

अर्थ: कई मनुष्य सतिगुरु की बताई हुई नाम-जपने की कार करते हैं और उनका प्रभु के नाम में प्यार बन जाता है। हे नानक! वे अपना मानव जनम सवार लेते हैं और अपनी कुल का भी उद्धार कर लेते हैं।2।
</details>

<details><summary>दर्पण-पदार्थ</summary>

पद्अर्थ: चाटसाल = पाठशाला। पाधा = पढ़ाने वाला, शिक्षक। आणे = लाता है। इक थै = कहीं तो, एक जगह तो।11।
</details>

<details><summary>दर्पण-भाषार्थ</summary>

अर्थ: प्रभु स्वयं ही पाठशाला है, स्वयं ही अध्यापक है, और स्वयं ही छात्र पढ़ने के लिए लाता है, खुद ही माँ-बाप है और खुद ही बालकों को समझदार करता है; एक जगह सब कुछ पढ़ के खुद ही समझता है, और एक जगह खुद ही बालकों को अंजान बना देता है। हे सच्चे हरि! जब खुद तेरे मन को अच्छा लगता है तो तू (इनमें से) किसी एक को अपने महल में धुर अंदर बुला लेता है। जिस गुरमुखों को तू खुद आदर देता है, वह सच्ची दरगाह में प्रगट हो जाते हैं।11।
</details>

[[0553]]
<details><summary>दर्पण-टिप्पनी</summary>

नोट: भाई मरदाना जी अपनी किसी रचना में शब्द ‘नानक’ नहीं लगा सकते थे। दरअसल, ये शलोक महला १ है और मर्दाना को संबोधित है। तीनों ही सलोक महले १ के हैं।
</details>

<details><summary>दर्पण-पदार्थ</summary>

पद्अर्थ: कलि = विवाद वाला स्वभाव, प्रभु से विछोड़े की हालत। कलवाली = शराब निकालने वाली मट्टी। मदु = शराब। माहि = मोह से। मजलस = महिफिल। लाहणि = गुड़ पानी आदि जो मिला के मिट्टी में डाल के रूढ़ी में दबा के ferment कर लेते हैं। सतु = सच। सरा = शराब। सारु = श्रेष्ठ। मंडे = रोटियां। सील = अच्छा स्वभाव। सरमु = हया। आहारु = खुराक।1।
</details>

<details><summary>दर्पण-भाषार्थ</summary>

अर्थ: विवाद वाला स्वभाव (जैसे) (शराब निकालने वाली) मट्टी है; काम (मानो) शराब है और इसको पीने वाला (मनुष्य का) मन है, मोह से भरी हुई क्रोध की (जैसे) कटोरी है और अहंकार (जैसे) पिलाने वाला है। झूठ और लालच की (मानो) मजलिस है (जिसमें बैठ के) मन (काम की शराब को) पी पी के ख्वार होता है।  
(पर इसके उलट, हे मनुष्य! तू) सद् कर्मों को (शराब निकालने वाली) लाहण, सच के बोलों को गुड़ बना और सच्चे नाम को शराब बना। गुणों को रोटी, शील स्वभाव को घी और शर्म को मास-- (ये सारी) खुराक बना। हे नानक! ये ख़ुराक सतिगुरु के सन्मुख होने से मिलती है और इसके खाने से सारे विकार दूर हो जाते हैं।1।
</details>

<details><summary>दर्पण-पदार्थ</summary>

पद्अर्थ: आपु = स्वै, अहंकार। धातु = दौड़ भाग, भटकना। मनसा = वासना।2।
</details>

<details><summary>दर्पण-भाषार्थ</summary>

अर्थ: शरीर जैसे (शराब निकालने वाली सामग्री समेत) मट्टी है, अहंकार शराब, और तृष्णा में भटकना (जैसे) महफिल है, झूठ से भरी हुई वासना (मानो) कटोरी है और जम काल (जैसे) पिलाता है। हे नानक! इस शराब के पीने से बहुत सारे विकार कमाए जाते हैं (भाव, अहंकार, तृष्णा झूठ आदि के कारण विकार ही विकार पैदा हो रहे हैं)।  
प्रभु का ज्ञान (जैसे) गुड़ हो, महिमा रोटियां, (प्रभु का) भय माँस - ये खुराक हो, हे नानक! ये भोजन सच्चा है, क्योंकि सच्चा नाम ही (जिंदगी का) आसरा हो सकता है।2।  
अर्थ: (अगर) शरीर मट्टी हो, स्वै का पहचान शराब और उसकी धार (भाव, जिसकी धार) अमर करने वाली हो, सत्संगति से मेल हो (भाव, मजलिस सत्संगति की हो), अमृत (नाम) की भरी हुई चिंतन (रूपी) कटोरी हो, (तो ही मनुष्य) (इस शराब को) पी-पी के सारे विकार-पाप दूर करते हैं।1।
</details>

<details><summary>दर्पण-पदार्थ</summary>

पद्अर्थ: गंधरब = देवताओं के रागी। खट दरसन = छह शास्त्र। संकर, महेस = शिव जी के नाम। अकथ = जो बयान ना हो सके। बिबाणी = उजाड़। गोसटि = चरचा। सुघड़ु = सुचज्जा। चोजु = तमाशा। जाणी = जानने वाला।12।
</details>

<details><summary>दर्पण-भाषार्थ</summary>

अर्थ: प्रभु खुद ही देवता, मनुष्य, (शिव जी के) गण, गंधर्व (देवताओं के रागी), और खुद ही छह दर्शनों की बोली (बनाने वाला) है, खुद ही शिव, शंकर और महेश (का कर्ता) है, खुद ही गुरु के सन्मुख हो के अपने अकथ स्वरूप की महिमाएं (करता है), खुद ही योग साधना करने वाला है, खुद ही भोगों में प्रवृक्त है और खुद ही जोगी बन के उजाड़ों में फिरता है, खुद ही अपने साथ चर्चा करता है, खुद ही उपदेश करता है, खुद ही सद्-बुद्धि वाला सुंदर स्वरूप वाला है। अपने करिश्में करके खुद ही देखता है और खुद ही सारे जीवों के दिलों की जानने वाला है।12।
</details>

<details><summary>दर्पण-पदार्थ</summary>

पद्अर्थ: दुबिधा = दुचिक्तापन, द्वैत भाव। असथिरु = टिका हुआ। संधिआ = पाठ पूजा।1।
</details>

<details><summary>दर्पण-भाषार्थ</summary>

अर्थ: वही संध्या स्वीकार है जिस से प्यारा प्रभु हृदय में बस जाए, प्रभु से प्यार पैदा हो जाए और माया का मोह जल जाए।  
सतिगुरु की कृपा से जिस मनुष्य की दुविधा दूर हो, मन ठहर जाए, वह संध्या की (सच्ची) विचार करता है। हे नानक! मनमुख संध्या करता है, (पर) उसका मन नहीं टिकता (इस वास्ते) वह पैदा होता व मरता है और ख्वार होता है।1।  
अर्थ: ‘प्यारा प्यारा’ कूकती मैं सारा संसार फिरती रही, पर मेरी प्यास दूर नहीं हुई। हे नानक! सतिगुरु को मिल के मेरी प्यास बुझ गई है, घर में आ के प्यारा पति मिल गया है।2।
</details>

<details><summary>दर्पण-पदार्थ</summary>

पद्अर्थ: दस अठ = अठारह। उपाइअनु = पैदा किए है उसने। तपावसु = न्याय। दूजा भरमु = माया वाली भटकना।13।
</details>

<details><summary>दर्पण-भाषार्थ</summary>

अर्थ: छोटी तार (भाव, जीव) बड़ी तार (भाव, परमेश्वर) - सब कुछ प्रभु खुद ही है, खुद ही ठाकुर और खुद ही दास है। प्रभु ने खुद ही अठारह वर्ण बनाए, खुद ही ब्रहम है और खुद ही (सृष्टि का) राज उसने लिया है। (जीवों को) वह खुद ही मारता है खुद ही छोड़ता है, खुद ही बख्शता है और खुद ही मेहर करता है। प्रभु स्वयं अचूक है, कभी भूलता नहीं, उसका इन्साफ भी बिलकुल सच है, सतिगुरु के द्वारा जिनको स्वयं समझा देता है उनके हृदय में से माया की भटकना दूर हो जाती है।13।
</details>

<details><summary>दर्पण-पदार्थ</summary>

पद्अर्थ: तै तनि = उनके शरीर पर। खेह = राख। जिनि = जिस प्रभु ने। अलूणी = प्रेम विहीन। देह = शरीर।1।
</details>

<details><summary>दर्पण-भाषार्थ</summary>

अर्थ: जो मनुष्य साधु-संगत में हरि का नाम नहीं स्मरण करते, उनके शरीर पर राख पड़ती है (भाव, उनके शरीर धिक्कारे जाते हैं)। हे नानक! प्रेम से विहीन उस शरीर को धिक्कार है, जो उस प्रभु को नहीं पहचानता जिसने उसको बनाया है।1।
</details>

[[0554]]
<details><summary>दर्पण-पदार्थ</summary>

पद्अर्थ: घटि = हृदय में। चरणारबिंद = (चरण+अरबिंद। अरविंद = कमल का फूल) कमल पुष्प समान पैर। रसना = जीभ। देही = शरीर।2।
</details>

<details><summary>दर्पण-भाषार्थ</summary>

अर्थ: हे नानक! (जिस मनुष्य के) हृदय में प्रभु के चरण-कमल बसते हैं और जिहवा हरि को जपती है, और प्रभु (जिस शरीर के होने से) स्मरण किया जाता है उस शरीर की पालना करो।2।
</details>

<details><summary>दर्पण-पदार्थ</summary>

पद्अर्थ: अठसठि = अढ़सठ। संजमि = जुगति से। मानु = आदर। हरि जानु = हरि जन, प्रभु का सेवक भक्त। सचा = प्रभु (का रूप)।14।
</details>

<details><summary>दर्पण-भाषार्थ</summary>

अर्थ: प्रभु स्वयं ही अढ़सठ तीर्थों को करने वाला है, खुद ही (उन तीर्थों पर) स्नान करता है, मालिक स्वयं ही जुगति में बरतता है और खुद ही नाम जपाता है, भय दूर करने वाला प्रभु खुद ही दयालु होता है और खुद ही सब तरह के दान करता है, जिस मनुष्य को सतिगुरु के माध्यम से समझ बख्शता है, वह सदा ही दरगाह में आदर पाता है। जिसकी इज्जत खुद रखता है वह ईश्वर का प्यारा सेवक ईश्वर का ही रूप है।14।
</details>

<details><summary>दर्पण-पदार्थ</summary>

पद्अर्थ: बिनु भेटे = मिले बिना। तामसि = तमोगुणी भाव में। अहि = दिन। निसि = रात।1।
</details>

<details><summary>दर्पण-भाषार्थ</summary>

अर्थ: हे नानक! गुरु के मिले बिना संसार अंधा है और अंधे ही काम करता है, वह सतिगुरु के शब्द से मन नहीं जोड़ता जिस (शब्द में मन जोड़ने) से हृदय में सुख आ बसे। तमो गुण में मस्त हुआ सदा भटकता है और दिन-रात (तमोगुण में) जलते हुए (उसकी उम्र) गुजरती है।  
(इस बारे में) कुछ नहीं कहा जा सकता, जो प्रभु को अच्छा लगता है, वही होता है।1।
</details>

<details><summary>दर्पण-पदार्थ</summary>

पद्अर्थ: कारी = काम। संमालेहु = याद करो। हजूरि = अंग संग। छउड़ = पर्दा, वह जाला जो आँखों के आगे आ के नजर बंद कर देता है। चिति = चिक्त में। संजमु = रहिणी। केल = आनंद, लाड।2।
</details>

<details><summary>दर्पण-भाषार्थ</summary>

अर्थ: सतिगुरु ने हुक्म दिया है (भ्रम का छउड़ पर्दा काटने के लिए) ये काम (भाव, इलाज) करो- गुरु के दर पर जा के (भाव, गुरु की चरणी लग के) मालिक को याद करो, मालिक सदा अंग-संग है (आँखों के आगे से) भ्रम के जाले उतार के हृदय में उसकी ज्योति को टिकाओ।  
हरि का नाम अमर करने वाला है; ये दारू बरतो, सतिगुरु का भाणा (मानना) चिक्त में रखो और सच्चा प्यार (रूपी) रहन-सहन (जीवन-शैली) (धारण करो)। हे नानक! (यही दवा) यहाँ (संसार में) सुखी रखेगा और आगे (परलोक में भी) हरि के साथ मजे करोगे।2।
</details>

<details><summary>दर्पण-पदार्थ</summary>

पद्अर्थ: अठारह भार = (पुरातन विचार है कि हरेक किस्म के पौधे का एक-एक पक्ता तोड़ के इकट्ठा करें तो सारा तोल 18 भार बनता है। एक भार का मतलब पाँच मन कच्चा) सारी बनस्पति। सिंचे = पानी देता है। मुहि = मुह में। तमाए = तमा, लालच।15।
</details>

<details><summary>दर्पण-भाषार्थ</summary>

अर्थ: प्रभु खुद बनस्पति के अठारह भार है (भाव, सारी सृष्टि की बनस्पति खुद ही है), खुद ही उसे फल लगाता है, खुद ही माली है, खुद ही सिंचाई करता है और खुद ही (फल) खाता है, खुद ही करने वाला है, खुद ही भोगने वाला है, खुद ही देता है और खुद ही दिलवाता है, मालिक भी खुद है और रखवाला भी खुद है, खुद सब जगह व्यापक है।  
हे नानक! (कोई विरला) सेवक उस प्रभु की महिमा करता है जिसको सारी सृष्टि का कर्ता-धर्ता (होते हुए भी) रक्ती मात्र भी कोई तमा नहीं है।15।
</details>

<details><summary>दर्पण-पदार्थ</summary>

पद्अर्थ: माणसु = मनुष्य। आणिआ = लाया गया (भाव, पैदा हुआ)। आइ = आ के (भाव, जनम ले के)। भरिआ = लिबड़ा हुआ (शराब आदि बुरी लत में) फसा हुआ। वरलु = झलपना, होश गवा चुका। पीचई = पीना चाहिए। जे का = जहाँ तक। पारि वसाइ = बस चले।1।
</details>

<details><summary>दर्पण-भाषार्थ</summary>

अर्थ: जो मनुष्य (विकारों में) लिबड़ा हुआ (यहाँ संसार में) लाया गया, वह यहाँ आ के (और विकारों में ही) फंस जाता है (और शराब आदि कुकर्मों में पड़ता है), पर जिसके पीने से बुद्धि मारी जाती है (अनाब-शनाब) बकने का जोश आ चढ़ता है, अपने व पराए की पहचान नहीं रहती, मालिक की ओर से धक्के पड़ते हैं, जिसके पीने से (प्रभु) पति बिसर जाता है और दरगाह में सजा मिलती है, ऐसी चंदरी शराब जहाँ तक बस चले कभी नहीं पीनी चाहिए।  
हे नानक! प्रभु की मेहर की नजर से ‘नाम’ रूपी नशा (उस मनुष्य को) मिलता है, जिसे गुरु आ के मिल जाए, वह मनुष्य सदा मालिक के (नाम के) रंग में रहता है और दरगाह में उसको जगह (भाव, इज्जत) मिलती है।1।
</details>

<details><summary>दर्पण-पदार्थ</summary>

पद्अर्थ: तिन्हि = उस प्रभु ने। सवि रहिआ = सोया रहता है। सुधि = सूझ, समझ।2।
</details>

<details><summary>दर्पण-भाषार्थ</summary>

अर्थ: जब इस संसार को (भाव, संसारी जीवों को) समझ आती है तब ये जीवित ही मरता है (भाव, माया में विचरते हुए भी माया से उपराम रहता है;) (पर) सूझ तभी आती है जब प्रभु खुद जगाता है, जब तक उसने (माया में) सुला रखा है, तब तक सोया रहता है।  
हे नानक! यदि प्रभु अपनी मेहर की नजर करे, तो वह खुद (संसार को) सतिगुरु मिलाता है, और सतिगुरु की कृपा से (संसार) जीवित रहते हुए ही मर जाता है, फिर दुबारा मरना नहीं होता (भाव, जनम-मरण से बच जाता है)।2।
</details>

[[0555]]
<details><summary>दर्पण-भाषार्थ</summary>

अर्थ: उस प्रभु को किसी की काण (डर) नहीं क्योकि सब कुछ होता ही उसका किया हुआ है; (बल्कि), हे हरि! सारी सृष्टि तेरी मुथाज है (क्योंकि) हरेक जीव तेरा ही दिया खाता है।  
हे प्रभु! जो मनुष्य तेरी महिमा करता है, उसको सब कुछ प्राप्त होता है, क्योंकि उस पर माया-रहित प्रभु की कृपा होती है। हे हरि! जिसने तेरे नाम (रूपी) धन असबाब लादा है वही शाहूकार है और सही मायने में वणजारा व्यापारी है।  
हे संत जनो! जिस प्रभु ने माया के मोह का टीला (मन में से) गिरा के निकाल दिया है, तुम सभी उसी की महिमा करो।16।
</details>

<details><summary>दर्पण-टिप्पनी</summary>

नोट: कबीर जी के सलोकों में देखें सलोक नंबर 29।
</details>

<details><summary>दर्पण-भाषार्थ</summary>

अर्थ: हे कबीर! मरता मरता (वैसे तो) सारा संसार ही मर रहा है, पर किसी ने भी (सच्चे) मरने की विधि नहीं सीखी। जो मनुष्य इस तरह की सच्ची मौत मरता है, उसे फिर मरना नहीं पड़ता।1।  
अर्थ: मुझे तो ये पता नहीं कि (सच्चा) मरना क्या होता है और हमें कैसे मरना चाहिए। अगर मालिक मन से ना विसरे, तो मरना आसान हो जाता है (भाव, मनुष्य आराम से ही माया के प्रभाव से बच जाता है)।  
मरने से सारा संसार डरता है, हर कोई जीना चाहता है। गुरु की कृपा से जो मनुष्य जीवित ही मरता है, वह हरि की रजा को समझता है। हे नानक! इस तरह की मौत जो मरता है, (भाव, जो मनुष्य प्रभु की रजा में चलता है) उसे अटल जीवन मिल जाता है।2।  
अर्थ: जब हरि स्वामी खुद मेहरबान होता है तो अपना नाम (जीवों से) आप जपाता है। अपना सेवक हरि को प्यारा लगता है, उसको खुद ही सतिगुरु मिल के सुख देता है। प्रभु अपने सेवकों की आप इज्जत रखता है, (संसार को) अपने भक्तों के चरणों में ला डालता है, (और तो और) धर्म राज जो प्रभु का ही बनाया हुआ है, प्रभु के सेवक के नजदीक नहीं आता।  
(बात यहाँ पे खत्म होती है कि) जो मनुष्य प्रभु का प्यारा है (भाव, उसे सब लोग प्यार करते हैं); (और बाकी) और बहुत सारी सृष्टि खप-खप के पैदा होती है मरती है।17।
</details>

<details><summary>दर्पण-पदार्थ</summary>

पद्अर्थ: अगोचरु = अरुगो+चर; इन्द्रियों की पहुँच से परे। अतुल = अंदाजे से बाहर। कितै = किसी जगह से। भेदिआ = भेदा हुआ। इनबिधि = इस तरह। अमेउ = जो गिना ना जा सके। आपे = खुद ही।1।
</details>

<details><summary>दर्पण-भाषार्थ</summary>

अर्थ: सारा संसार (मुँह से) ‘राम राम’ कहता फिरता है पर इस तरह ‘राम’ पाया नहीं जाता; क्योंकि वह अगम्य (पहुँच से परे) है इन्द्रियों की पहुँच से परे है, बहुत बड़ा है अतुल है और तोला नहीं जा सकता, कोई भी उसकी कीमत नहीं लगा सका (भाव, उसकी प्राप्ति का मूल्य किसी को नहीं पता) और किसी जगह से (मूल्य दे के) खरीदा भी नहीं जाता।  
(पर हाँ, एक तरीका है) अगर गुरु के शब्द से (मन) भेदित हो जाए तो इस तरह प्रभु मन में आ बसता है। हे नानक! प्रभु खुद तो गिनती से परे है, पर सतिगुरु की कृपा से (ये पता मिल जाता है कि वह सारी सृष्टि में) व्यापक है; प्रभु खुद ही हर जगह मिला हुआ है और (जीव के हृदय में) खुद ही आ के प्रगट होता है।1।
</details>

<details><summary>दर्पण-पदार्थ</summary>

पद्अर्थ: जितु = जिस से। तोटि = घटा। सहसा = संशय। हाणत = शर्मिंदगी।2।
</details>

<details><summary>दर्पण-भाषार्थ</summary>

अर्थ: हे मन! जिस धन से सदा ही सुख होता है वह धन ‘नाम’ है, इस धन को बिल्कुल घाटा नहीं, सदा लाभ ही लाभ है, खाने से और खर्चने से भी घाटा नहीं पड़ता, (क्योंकि) वह प्रभु सदा ही (ये धन) दिए जाता है। (यहाँ) कभी (इस धन संबंधी) कोई चिन्ता नहीं होती और (आगे दरगाह में) शर्मिंदगी नहीं उठानी पड़ती।  
(पर) हे नानक! जिस मनुष्य पर प्रभु मेहर की नजर करता है, उसे सतिगुरु के सन्मुख होने से (ये धन) मिलता है।2।
</details>

<details><summary>दर्पण-पदार्थ</summary>

पद्अर्थ: घट = शरीर। गुपतु = छुपा हुआ। वरतदा = मौजूद है। जाहरि = प्रत्यक्ष, सामने। जुग छतीह = 36 युग, बेअंत समय। सुंनाहरि = शून्य अवस्था में। नरहरि = मनुष्यों का मालिक। मिति = माप, अंदाजा। आपणी मिति = अपने आप की पैमायश। गउहरु = गहरा समुंदर।18।
</details>

<details><summary>दर्पण-भाषार्थ</summary>

अर्थ: प्रभु खुद ही सारे शरीरों में है और खुद ही सबसे अलग है, खुद ही (सब में) छुपा हुआ है और प्रत्यक्ष (दिखाई दे रहा है)।  
प्रभु खुद ही कई युग अंधेरा करके शून्य (अफुर) अवस्था में बरतता है; उस शून्य अवस्था के समय जीवों का मालिक प्रभु खुद ही खुद होता है; वेद पुरान शास्त्र आदि कोई भी धर्म पुस्तक तब नहीं होती। (जीवों को रच के) सब से अलग भी समाधि लगा के बैठा हुआ है (भाव, माया की रचना रच के भी इस माया के प्रभाव से स्वयं अलग व निर्लिप है)।  
प्रभु स्वयं ही (जैसे) गहरा समुंदर है, वह कितना बड़ा है; ये बात वह स्वयं ही जानता है।18।
</details>

[[0556]]
<details><summary>दर्पण-पदार्थ</summary>

पद्अर्थ: करेगु = करेगा। गिआनी = समझदार। अगिआनी = मूर्ख। अंधु = अंधोंवाला काम।1।
</details>

<details><summary>दर्पण-भाषार्थ</summary>

अर्थ: संसार अहंकार में मरा पड़ा है, नित्य (नीचे ही नीचे) गरकता ही है। जब तक शरीर में दम है, प्रभु को याद नहीं करता; (संसारी जीव अहंकार में रह के कभी नहीं सोचता कि) आगे दरगाह में जा के क्या हाल होगा।  
जो मनुष्य दयावान होता है, वह सचेत रहता है और अज्ञानी मनुष्य अज्ञानता का ही काम करता है। हे नानक! मानव जनम में जो कुछ मनुष्य कमाई करता है, वही मिलती है, परलोक में जा के भी वही मिलती है।1।
</details>

<details><summary>दर्पण-पदार्थ</summary>

पद्अर्थ: दंमु = स्वास। बिरथा = व्यर्थ, खाली। पदवी = दर्जा, दर्जा।2।
</details>

<details><summary>दर्पण-भाषार्थ</summary>

अर्थ: धुर से ही प्रभु का हुक्म चला आ रहा है कि सतिगुरु के बिना प्रभु का स्मरण नहीं किया जा सकता; सतिगुरु के मिलने पर प्रभु मनुष्य के हृदय में बस जाता है और मनुष्य सदा उसमें तवज्जो जोड़े रखता है; श्वास-श्वास उसको चेता करता है, एक भी श्वास व्यर्थ नहीं जाता; (इस तरह उसका) पैदा होने मरने का डर खत्म हो जाता है और उसको (असल मानव) जीवन का दर्जा मिल जाता है।  
हे नानक! प्रभु ये मर्तबा (भाव, जीवन पदवी) उस मनुष्य को देता है जिस पर अपनी रजा में मेहर करता है।2।  
अर्थ: प्रभु खुद ही समझदार है, खुद ही चतुर है और खुद ही नायक है, खुद ही (अपने) रूप दिखलाता है और खुद ही तवज्जो जोड़ता है, खुद ही मौनधारी है और खुद ही ज्ञान की बातें करने वाला है, किसी को कड़वा नहीं लगता (किसी को किसी रंग में, किसी को किसी रंग में) सभी को प्यारा लगता है। ऐसे प्रभु से मैं सदके हूँ, उसके गुण बयान नहीं किए जा सकते।19।
</details>

<details><summary>दर्पण-पदार्थ</summary>

पद्अर्थ: जिंन = भूत। अउतारु = जनम। जिनूरा = छोटा जिंन, भूतना। जिंनूरी = भूतनी।1।
</details>

<details><summary>दर्पण-भाषार्थ</summary>

अर्थ: हे नानक! कलियुग में (विकारी जीवन में) रहने वाले (मनुष्य नहीं) भूतने पैदा हुए है, पुत्र भूतना, बेटी भूतनी और स्त्री (सारे) भूतनियों की सिरदार है (भाव, नाम से वंचित सब जीव भूतने हैं)।1।
</details>

<details><summary>दर्पण-पदार्थ</summary>

पद्अर्थ: मूले = बिल्कुल ही। अखुटी जांही = बिछुड़ते जा रहे हैं। नारदि = नारद ने। गवार = उजड्ड। ओहि = वह पत्थर। कहा = कैसे।2।
</details>

<details><summary>दर्पण-भाषार्थ</summary>

अर्थ: हिन्दू बिल्कुल ही भटके हुए टूटते जा रहे हैं, जो नारद ने कहा वही पूजा करते हैं, इन अंधे-गूंगों के लिए घुप-अंधेरा छाया हुआ है (भाव, ना ये सही रास्ता देख रहे हें ना ही मुँह से प्रभु के गुण गाते हैं), ये मूर्ख गवार पत्थर ले के पूज रहे हैं।  
(हे भाई! जिस पत्थरों को पूजते हो) जब वे खुद (पानी में) डूब जाते हैं (तो उनको पूज के) तुम (संसार-समुंदर से) कैसे तैर सकते हो?।2।
</details>

<details><summary>दर्पण-पदार्थ</summary>

पद्अर्थ: सभु किहु = सब कुछ। सचा = सदा रहने वाला। रंगि = रंग में। वेसाहु = भरोसा। पाईअनि = मिलते हैं। लाहु = लाभ।20।
</details>

<details><summary>दर्पण-भाषार्थ</summary>

अर्थ: हे प्रभु! तू सच्चा शाहु है और सब कुछ तेरे अख्तियार में है। भजन करने वाले दास एक हरि के (नाम के) रंग में रंगे हुए हैं और उस पर उन्हें पूरा भरोसा है, वह दास प्रभु का नाम (रूपी) अमर करने वाला भोजन जी भर के खाते हैं, सारे पदार्थ उनको मिलते हैं, वह नाम स्मरण (रूपी) सच्चा लाभ कमाते हैं।  
हे नानक! (बात इस तरह खत्म होती है कि) जो पारब्रहम पहुँच से परे है और अगाध है, भजन करने वाले दास उसके प्यारे हैं।20।  
अर्थ: हरेक चीज हुक्म में ही आती है और हुक्म में ही चली जाती है। जो कोई मूर्ख अपने आप को (कुछ बड़ा) समझ लेता है, वह अंधा अंधों वाला काम करता है। हे नानक! जिस मनुष्य पर अपनी रजा में प्रभु कृपा करता है, वह कोई विरला गुरमुख हुक्म की पहचान करता है।1।  
अर्थ: जिस मनुष्य को सतिगुरु के सन्मुख हो के नाम की प्राप्ति होती है, वह सच्चा योगी है, और (जोग की) विधि उसको आई है, उस जोगी के शरीर (रूप) नगर में हरेक (गुण) बसता है, (निरे) भेस से (ईश्वर से) मेल नहीं होता। हे नानक! जिसके हृदय में प्रभु प्रत्यक्ष हो जाता है, इस तरह का कोई दुर्लभ जोगी होता है।2।
</details>

<details><summary>दर्पण-पदार्थ</summary>

पद्अर्थ: जंतु = सारे जीव। उपाइअनु = उसने पैदा किए हैं। आधारु = आसरा। सूखमु = सूक्षम, ना दिखने वाला। रैनारु = (चरणों की) धूल।21।
</details>

<details><summary>दर्पण-भाषार्थ</summary>

अर्थ: उसने स्वयं ही जीवों को पैदा किया है और खुद ही (उनका) आसरा (बनता) है, खुद ही हरि सूक्षम रूप में है और खुद ही (संसार का) परपंच (रूप) है। खुद ही अकेला हो रहता है और खुद ही बड़े परिवार वाला है।  
हे हरि! नानक तेरे संत-जनों की धूल (रूपी) दान माँगता है, तू ही देने वाला है, कोई और दाता मुझे नजर नहीं आता।21।1। सुधु।  
 


TOP OF PAGE
</details>

## वडहंसु
[[0557]]
<details open><summary>विश्वास-प्रस्तुतिः</summary>

रागु वडहंसु महला १ घरु १ ॥
</details>

<details><summary>मूलम्</summary>

रागु वडहंसु महला १ घरु १ ॥
</details>

<details><summary>दर्पण-पदार्थ</summary>

पद्अर्थ: अमली = अफीम आदि नशे करने वाला। अमलु = अफीम आदि नशा। अंबड़ै = पहुँचे, मिले। नीरु = पानी। सहि = सह में, पति (के प्यार) में। आपणै सहि = अपने पति के प्रेम में। रते = रंगे हुए। सभु कोइ = हरेक जीव।1।
</details>

<details><summary>दर्पण-भाषार्थ</summary>

अर्थ: (अफीमी आदि) अमली को अगर (अफीम आदि) अमल (नशा) ना मिले (तो वह मर जाता है), अगर मछली को पानी ना मिले (तो वह तड़प उठती है। इसी तरह, अगर प्रभु! तेरा नाम जिनकी जिंदगी का सहारा बन गया है वे तेरी याद के बिना नहीं रह सकते, उनको कुछ भी अच्छा नहीं लगता)। जो लोग अपने पति-प्रभु के प्यार में रंगे हुए हैं (वह अंदर से खिले हुए हैं) उन्हें हर कोई अच्छा लगता है।1।
</details>

<details><summary>दर्पण-पदार्थ</summary>

पद्अर्थ: हउ = मैं। वारी वंञा = (वारी वंजां) मैं सदके जाता हूँ। खंनीऐ वंञा = टुकड़े टुकड़े होता हूँ, कुर्बान होता हूँ। तउ = तेरे।1। रहाउ।
</details>

<details><summary>दर्पण-भाषार्थ</summary>

अर्थ: हे मेरे साहिब! मैं तेरे नाम से सदके हूँ, कुर्बान जाता हूँ।1। रहाउ।
</details>

<details><summary>दर्पण-पदार्थ</summary>

पद्अर्थ: सफलिओ = फलों वाला। रुखड़ा = सुंदर रुख। जा का = जिस (वृक्ष) का (फल)। अंम्रितु = अटल।, आत्मिक जीवन देने वाला रस। जिन = जिन्होंने। त्रिपत भए = तृप्त हुए, अघा गए, संतुष्ट हो गए।2।
</details>

<details><summary>दर्पण-टिप्पनी</summary>

नोट: ‘जिनि’ एकवचन है और ‘जिन’ बहुवचन।
</details>

<details><summary>दर्पण-भाषार्थ</summary>

अर्थ: (हमारा) मालिक प्रभु फलों वाला एक सोहणा वृक्ष (है समझ लें), इस वृक्ष का फल है उसका ‘नाम’ जो (जीव को) अटल आत्मिक जीवन देने वाला (रस अमृत) है। जिन्होंने ये रस पीया है वे (मायावी पदार्थों की भूख-प्यास से) तृप्त हो जाते हैं। मैं उनसे कुर्बान जाता हूँ।2।
</details>

<details><summary>दर्पण-पदार्थ</summary>

पद्अर्थ: मै की = मुझे। आवही = आए, तू आता। हभि = सभी। तिहाइआ = प्यासा। सर = तालाब, सरोवर। पालि = दीवार। किउ लहै = कैसे मिले? नहीं मिल सकता।3।
</details>

<details><summary>दर्पण-भाषार्थ</summary>

अर्थ: (हे प्रभु!) तू सब जीवों के अंग-संग बसता है, पर तू मुझे नहीं दिखता। (जीव का ये कितना बड़ा दुर्भाग्य है कि उसके अपने अंदर ही पानी का सरोवर हो और वह प्यासा तड़पता फिरे! पर) प्यास से तड़प रहे को (पानी) मिले भी कैसे, जब उसके और (उसके अंदर के) सरोवर के बीच दीवार बनी हो? (माया के मोह की बनी कोई दीवार अमृत सरोवर में से नाम-जल तक पहुँचने नहीं देती)।3।
</details>

<details><summary>दर्पण-पदार्थ</summary>

पद्अर्थ: बाणीआ = बनिया, वणजारा। मै रासि = मेरी पूंजी। धोखा = सहम। लहै = दूर हो। करी = मैं करूँ।4।
</details>

<details><summary>दर्पण-भाषार्थ</summary>

अर्थ: (हे प्रभु! मेहर कर, तेरा दास) तेरे नाम का बंजारा बन जाए, तू मेरा शाहु हो तेरा नाम मेरी पूंजी बने। मेरे मन से दुनिया का सहम तब ही दूर हो सकता है अगर मैं सदा प्रभु की महिमा करता रहूँ, अगर उसके दर पर अरदास-आरजू करता रहूँ।4।1।
</details>

<details><summary>दर्पण-पदार्थ</summary>

पद्अर्थ: निरगुणि = गुण हीन स्त्री। काइ कूके = किस लिए कूकती है, क्यूँ तरले करती है? रोना विलखना व्यर्थ है। थी रहै = बनी रहे, हो जाए।1।
</details>

<details><summary>दर्पण-भाषार्थ</summary>

अर्थ: जिस जीव-स्त्री के पास ये गुण है (जिस जीव-स्त्री को ये विश्वास है कि प्रभु ही सुखों का स्रोत है, वह) प्रभु-पति (का पल्ला पकड़ के उस) को प्रसन्न कर लेती है (और आत्मिक सुख हासिल करती है) पर जिसके पल्ले ये गुण नहीं है (और जो जगह-जगह भटकती फिरती है) वह (आत्मिक सुख के लिए) व्यर्थ ही तरले लेती है। हाँ, अगर उसके अंदर भी ये गुण आ जाए, तो पति-प्रभु को प्रसन्न करने का सफल उद्यम कर सकती है।1।
</details>

<details><summary>दर्पण-पदार्थ</summary>

पद्अर्थ: रीसालू = रसीला, रस आलय, रसों का घर; सुख आनंद का श्रोत। अवरा = और लोगों को। रावे = भोगे, मिले। जी = हे जी! हे बहन!।1। रहाउ।
</details>

<details><summary>दर्पण-भाषार्थ</summary>

अर्थ: हे बहन! (जिस जीव-स्त्री को ये विश्वास हो जाए कि) मेरा पति-प्रभु सारे सुखों का श्रोत है, वह (पति-प्रभु को छोड़ के) और लोगों को (सुखों का साधन समझ के) प्रसन्न करने नहीं जाती।1। रहाउ।
</details>

<details><summary>दर्पण-पदार्थ</summary>

पद्अर्थ: करणी = उच्च आचरण। कामण = टूणा (विवाह के समय जब बारात पहुँचती है तो लड़कियां गीत गाती हैं। मान्यता ये है कि इन गीतों से नव वर दूल्हा ब्याही जाने वाली वधू के कहे में चला करेगा। इसी प्रर्थाय पंजाबी मुहावरा भी है, ‘कामण पाणे’), पति को वश में करने वाले गीत। माणकु = मोती (प्रभु का नाम)। मुलि = किसी मुल्य से। चिति = चिक्त में।2।
</details>

<details><summary>दर्पण-भाषार्थ</summary>

अर्थ: अगर जीव-स्त्री का ऊँचा आचरण कामण डालने (पति को वश में करने वाले गीत) का काम करे, अगर वह मन धागा बने तो इस मन के धागे से उस नाम-मोती को अपने चिक्त में परो ले (धन-पदार्थ आदि किसी) मूल्य से नहीं मिल सकता।2।
</details>

<details><summary>दर्पण-पदार्थ</summary>

पद्अर्थ: दसाई = मैं पूछूँ, मैं पूछती रहूँ। न जुलां = (पर उस रास्ते पर) मैं ना चलूँ। अंमड़ीआसु = मैं पहुँच गई हूँ। सह नालि = पति से। अकूअणा = बोलचाल ना होना।3।
</details>

<details><summary>दर्पण-भाषार्थ</summary>

अर्थ: (पर, निरी बातों से, हे सुख सागर! तेरे चरणों में पहुँचा जा सकता) हे पति-प्रभु! अगर मैं (तेरे देश का) हमेशा रास्ता ही पूछती रहूँ, पर उस रास्ते पर चलूँ ही ना, मुँह से कहे जाऊँ कि मैं (तेरे देश तक) पहुँच गई हूँ, वैसे कभी तेरे साथ बोलचाल (अपना पन) ना बनाया हो (कभी तेरे दर पर अरदास भी ना की हो), इस तरह तेरे चरणों में ठिकाना नहीं मिल सकता।3।
</details>

<details><summary>दर्पण-पदार्थ</summary>

पद्अर्थ: तै लगी = तेरे में जुड़ी हुई। सह = हे पति!।4।
</details>

<details><summary>दर्पण-टिप्पनी</summary>

नोट: इस शब्द में शब्द ‘सहु’ और ‘सह’ आए है। शब्द ‘सहु’ कर्ता कर्म कारक एकवचन है। किसी संबंधक के साथ प्रयोग होने पर ‘ु’ की मात्रा हट जाती है, जैसे ‘सह नालि’। संबोधन में भी यही रूप है; जैसे ‘सह’ = हे पति!
</details>

<details><summary>दर्पण-भाषार्थ</summary>

अर्थ: हे नानक! (ये यकीन जानो कि) एक परमात्मा के बिना और कोई भी सुखदाता नहीं, (इसलिए उसके दर पे अरदास कर और कह:) हे प्रभु पति! जो जीव-स्त्री तेरे चरणों में जुड़ी रहती है वह तुझे प्रसन्न कर लेती है (और आत्मिक सुख पाती है)।4।2।
</details>

<details><summary>दर्पण-पदार्थ</summary>

पद्अर्थ: मोरी = मोरों ने। रुणझुण = मीठा गीत। लाइआ = शुरू किया। तेरे = (हे प्रभु!) तेरे ये कुदरती दृश्य। मुंध = स्त्री। कटारे = कटार। जेवडा = जेवड़ा, फाही। तिनि = (कुदरति के) इस (सुहावने स्वरूप) ने। लुभाइआ = मोह लिया है। दरसन विटहु = इस सोहाने स्वरूप से जो अब दिखाई दे रहा है। खंनीऐ वंञा = मैं टुकड़े टुकड़े होता हूँ। जा तू = चुँकि तू (इस कुदरत में मुझे दिख रहा है)। मैं माणु कीआ है = मैंने ये कहने का हौसला किया है कि तेरी ये कुदरत सुहावनी है।
</details>

<details><summary>दर्पण-भाषार्थ</summary>

अर्थ: हे बहन! सावन (का महीना) आ गया है (सावन की काली घटाएं देख के सुहाने) मोरों ने मीठे गीत आरम्भ कर दिए हैं (और नाचना शुरू कर दिया हैं)। (हे प्रभु!) तेरी ये सोहानी कुदरत मुझ जीव-स्त्री के लिए, जैसे, कटार है (जो मेरे अंदर विरहा की चोट कर रही है), फाँसी है, इसने मुझे तेरे दीदार की प्रेमिका को मोह लिया है (और मुझे तेरे चरणों की तरफ खींचती जा रही है)। (हे प्रभु!) तेरे इस सोहाने स्वरूप से जो अब दिख रहा है मैं सदके हूँ मैं सदके हूँ (तेरा ये स्वरूप मुझे तेरा नाम याद करा रहा है, और) मैं तेरे नाम से कुर्बान हूँ। (हे प्रभु!) चुँकि तू (इस कुदरत में मुझे दिख रहा है) मैंने ये कहने का हौसला किया है (कि तेरी ये कुदरति सुहावनी है)। अगर कुदरति में तू ही ना दिखे तो ये कहने में क्या स्वाद रह जाए कि कुदरति सुहानी है?
</details>

[[0558]]
<details><summary>दर्पण-पदार्थ</summary>

पद्अर्थ: भंनु = तोड़ दे। सिउ = साथ। मुंधे = हे स्त्री! सणु = समेत। बाही = पलंघ की बाहियां। एते = इतने, ये कई। वेस = श्रृंगार। करेदीए = करने वाली! रातो = रंगा हुआ है, प्यार कर रहा है। अवराहा = औरों से। मनीआरु = चूड़ीयां चढ़ाने वाला। ना से वंगुड़ीआहा = ना ही वे कंगन सुंदर जानो। सह कंठि = पति के गले से। जलनु = जल जाएं। सभि = सारी। रावणि = प्रसंन्न करना। हउ = मैं। दाधी = गरम, (विकारों में) जली हुई। कै दरि = किस दर पर? अंमाली = (अम्आली) हे सखी! खरी = बहुत। सुचजी = अच्छे आचार वाली, अच्छी कुदरत वाली। एकि = एक के कारण, एक भी गुण के कारण। माठि = सवार के। गुंदाई = मैं गुदांती हूँ। माग = मांग, पटियों के बीच का चीर। न मंनीआ = मुझे आदर नहीं मिलता। मरउ = मैं मरती हूँ। विसूरि विसूरे = विसूरि, विसूरि झुर झुर के, धुख धुख के।
</details>

<details><summary>दर्पण-टिप्पनी</summary>

नोट: ‘जलनु’ व्याकरण के अनुसार शब्द ‘जलनु’ हुकमी भविश्यत्, अन्न पुरख, बहुवचन है। इस का एक वचन है ‘जलउ’ जैसे ‘कलम जलउ सणु मसवाणीअै’।
</details>

<details><summary>दर्पण-भाषार्थ</summary>

अर्थ: हे भोली स्त्री! (तूने पति को मिलने के लिए अपनी बाँहों में चूड़ा डाला, व और भी कई श्रृंगार किए, पर) हे इतने सारे श्रृंगार करने वाली नारी! अगर तेरा पति (फिर भी) औरों से ही प्यार करता रहा (तो इतने सारे श्रृंगारों के क्या लाभ? फिर) पलंघ से मार-मार के अपना चूड़ा तोड़ दे, पलंघ की बाहियां ही तोड़ डाल और अपनी सजाई हुई बाँहें ही तोड़ डाल क्योंकि ना उन बाँहों को सजाने वाला मनियार ही तेरा कुछ सवार सका, ना ही उसकी दी हुई चूड़ियाँ और कंगन किसी काम आए। जल जाएं वे (सजी हुई) बाँहें जो पति के गले से ना लग सकीं। (भाव, अगर जीव-स्त्री सारी उम्र धार्मिक भेस करने में ही गुजार दे, इसको धर्मोपदेश देने वाला भी अगर बाहरी भेस की तरफ ही उसे प्रेरित करता रहे, तो ये सारे उद्यम व्यर्थ चले गए। क्योंकि, धार्मिक वेश-भूसा से ईश्वर को प्रसन्न नहीं किया जा सकता। उससे तो सिर्फ आत्मिक मिलाप ही हो सकता है)।  
(प्रभु-चरणों में जुड़ने वाली) सारी सहेलियाँ (तो) प्रभु पति को प्रसन्न करने के प्रयत्न कर रही हैं (पर, मैं जो निरे दिखावे के ही धर्म-वेष करती रही) मैं कर्म जली किसके दर पर जाऊँ? हे सखी! मैं (इन धर्म-भेषों पर ही टेक रख के) अपनी ओर से तो बड़ी अच्छी करतूत वाली बनी बैठी हूँ। पर, (हे) प्रभु पति! किसी एक भी गुण के कारण मैं तुझे पसंद नहीं आ रही। मैं सवार-सवार के चोटियाँ गूँदती हूँ, मेरी पटियों के चीर में सिंदूर भी भरा जाता है, पर तेरी हजूरी में मैं फिर भी स्वीकार नहीं हो रही, (इस वास्ते) झुर झुर के मर रही हूँ।
</details>

<details><summary>दर्पण-पदार्थ</summary>

पद्अर्थ: रुंना = रो पड़ा है, तरस कर रहा है। वणहु = जंगल में से। पंखेरू = पक्षी। इकु = सिर्फ। मेरे तन का बिरहा = मेरे अंदर का तेरे चरणों से विछोड़ा। जिनि = जिस (विछोड़े) ने। पिरहु = पति (-प्रभु) ये। सुपनै = सपने में। भी = मुड़। जलु भरिआ रोइ = आँसू भर के रोई। तुझ कनि = तेरे पास। कोइ = किसी को। मतु देखा = शायद मैं देख लूँ। जि = जो मनुष्य। दीजै = देना चाहिए। वढे करि = काट कर। बैसणु = बैठने के लिए जगह। किउ न मरीजै = स्वै भाव क्यों ना मारें? किउ जीअड़ा न दीजै = जिंद क्यों ना सदके करें? विडाणा = बेगाना।१।
</details>

<details><summary>दर्पण-भाषार्थ</summary>

अर्थ: (प्रभु-पति से विछुड़ के) मैं इतनी दुखी हो रही हूँ (कि) सारा जगत मेरे पर तरस कर रहा है, जंगल के पक्षी भी (मेरी दुखी हालत पर) तरस कर रहे हैं। सिर्फ ये मेरे अंदर का विछोड़ा ही है जो तरस नहीं करता (जो मेरी खलासी नहीं करता), इसने मुझे प्रभु-पति से विछोड़ा हुआ है।  
(हे पति!) मुझे तू सपने में मिला (सपना खत्म हुआ, और तू) फिर चला गया, (विछोड़े के दुख में) मैं आूंसू भर के रोई। हे प्यारे! मैं (निमाणी) तेरे पास पहुँच नहीं सकती, मैं (गरीब) किसी को तेरे पास भेज नहीं सकती (जो मेरी हालत तुझे बताए। नींद के आगे ही तरले करती हूँ-) हे सौभाग्यशाली सुंदर नींद! तू (मेरे पास आ) शायद (तेरे द्वारा ही) मैं अपने पति-प्रभु का दीदार कर सकूँ।  
हे नानक! (प्रभु-दर पर) कह: हे मेरे मालिक! अगर कोई गुरमुखि मुझे तेरी कोई बात सुनाए तो मैं उसके आगे कौन सी भेटा रखूँ! अपना सिर काट के मैं उसके बैठने के लिए आसन बना दूँ (भाव,) स्वै भाव दूर करके मैं उसकी सेवा करूँ।  
जब हमारा प्रभु-पति (हमारी मूर्खता के कारण) हमसे अलग हो जाए (तो उसे दुबारा अपना बनाने के लिए यही एक तरीका है कि) हम स्वैभाव मार दें, और अपनी जिंद उस पर सदके कर दें।1।3।
</details>

<details open><summary>विश्वास-प्रस्तुतिः</summary>

वडहंसु महला ३ घरु १ ੴ सतिगुर प्रसादि ॥
</details>

<details><summary>मूलम्</summary>

वडहंसु महला ३ घरु १ ੴ सतिगुर प्रसादि ॥
</details>

<details><summary>दर्पण-पदार्थ</summary>

पद्अर्थ: मनि मैलै = (विकारों से हुए) मैले मन से। तनि धोतै = धोए हुए शरीर से, अगर शरीर को (तीर्थों आदि पे) स्नान करा लिया जाए। भरमि = भुलेखे में (पड़ के)।1।
</details>

<details><summary>दर्पण-भाषार्थ</summary>

अर्थ: हे भाई! अगर मनुष्य का मन (विकारों की) मैल से भरा रहे (तो उतने वक्त मनुष्य जो कुछ करता है) सब कुछ विकार ही करता है, शरीर को (तीर्थ आदि के) स्नान करवाने से मन पवित्र नहीं हो सकता। पर ये संसार (तीर्थ-स्नान आदि से मन की पवित्रता मिल जाने के) भुलेखे में पड़ के गलत राह पर चला जा रहा है। कोई दुर्लभ मनुष्य ही (इस सच्चाई को) समझता है।1।
</details>

<details><summary>दर्पण-पदार्थ</summary>

पद्अर्थ: मन = हे मन! सतगुरि = गुरु ने। मो कउ = मुझे। निधानु = खजाना।1। रहाउ।
</details>

<details><summary>दर्पण-भाषार्थ</summary>

अर्थ: हे मेरे मन! तू (विकारों से बचने के लिए) सिर्फ परमात्मा का नाम जपा कर। यह (नाम-) खजाना गुरु ने बख्शा है।1। रहाउ।
</details>

<details><summary>दर्पण-पदार्थ</summary>

पद्अर्थ: सिखै = सीख लिए। वसि करि = बस में करके।2।
</details>

<details><summary>दर्पण-भाषार्थ</summary>

अर्थ: अगर मनुष्य चमत्कारी योगियों वाले आसन सीख ले, अगर काम-वासना को जीत के (आसनों के अभ्यास की) कमाई करने लग जाए, तो भी मन की मैल नहीं उतरती, (मन में से) अहंकार की मैल नहीं जाती।2।
</details>

<details><summary>दर्पण-पदार्थ</summary>

पद्अर्थ: संजमु = तरीका, प्रयत्न। सतिगुरि मिलिऐ = अगर गुरु मिल जाए।3।
</details>

<details><summary>दर्पण-भाषार्थ</summary>

अर्थ: हे भाई! गुरु की शरण पड़े बिना और कोई यत्न इस मन को पवित्र नहीं कर सकता। अगर गुरु मिल जाए तो मन तवज्जो संसार से पलट जाती है (और मन की ऐसी ऊँची दशा बन जाती है जो) बयान नहीं की जा सकती।3।
</details>

<details><summary>दर्पण-पदार्थ</summary>

पद्अर्थ: भणति = कहता है। कउ = को। मरै = (विकारों से) अछूता हो जाए। सबदि = शब्द से।4।
</details>

<details><summary>दर्पण-भाषार्थ</summary>

अर्थ: नानक कहता है: जो मनुष्य गुरु को मिल के (विकारों से) अछूता हो जाता है, और, फिर गुरु के शब्द में जुड़ के आत्मिक जीवन हासिल कर लेता है (उसके अंदर से माया की) ममता की मैल उतर जाती है, उसका ये मन पवित्र हो जाता है।4।1।
</details>

<details><summary>दर्पण-पदार्थ</summary>

पद्अर्थ: नदरी = (परमात्मा की कृपा की) नजर से। सेवीऐ = सेवा की जा सकती है, शरण ली जा सकती है। वसि = काबू में। निरमलु = पवित्र।1।
</details>

<details><summary>दर्पण-भाषार्थ</summary>

अर्थ: (हे भाई!) परमात्मा की मेहर की निगाह से ही गुरु की शरण पड़ सकते हैं, मेहर की नजर से ही परमात्मा की सेवा भक्ति हो सकती है। मेहर की निगाह से ही ये मन काबू में आता है, और पवित्र हो जाता है।1।
</details>

<details><summary>दर्पण-पदार्थ</summary>

पद्अर्थ: चेति = स्मरण कर, याद करता रह। सचा = सदा कायम रहने वाला प्रभु! मूले = बिल्कुल।1। रहाउ।
</details>

<details><summary>दर्पण-भाषार्थ</summary>

अर्थ: हे (मेरे) मन! उस सदा कायम रहने वाले परमात्मा को याद किया कर। अगर तू उस एक परमात्मा को याद करता रहेगा तो सुख हासिल करेगा, और तुझे कभी भी कोई दुख नहीं छू सकेगा।1। रहाउ।
</details>

<details><summary>दर्पण-पदार्थ</summary>

पद्अर्थ: मरि कै = विकारों की ओर से अछूता हो के। जीवीऐ = आत्मिक जीवन प्राप्त किया जाता है। मनि = मन में। हुकमे = हुकमि ही, हुक्म में ही।2।
</details>

<details><summary>दर्पण-भाषार्थ</summary>

अर्थ: (हे भाई!) परमात्मा की कृपा की नजर से ही विकारों से हट के आत्मिक जीवन हासिल किया जाता है, और गुरु का शब्द मन में आ बसता है। मेहर की निगाह से ही परमात्मा की रजा को समझा जा सकता है, और रजा में सदा टिके रहा जाता है।2।
</details>

<details><summary>दर्पण-पदार्थ</summary>

पद्अर्थ: जिनि = जिस ने। जिनि जिहवा = जिस जीभ ने। जलि जाउ = जल जाए, वह जलने योग्य है। अन = अन्य। सादे = स्वाद में। दूजै भाइ = माया के प्यार में।3।
</details>

<details><summary>दर्पण-भाषार्थ</summary>

अर्थ: हे भाई! जिस जीभ ने कभी परमात्मा के नाम का स्वाद नहीं चखा वह जीभ जलने योग्य ही है, (क्योंकि जिस मनुष्य की जीभ) अन्य रसों के स्वाद में लगी रहती है, वह मनुष्य माया के मोह में फंस के दुख (ही) पाता रहता है।3।
</details>

<details><summary>दर्पण-पदार्थ</summary>

पद्अर्थ: आपे = आप ही। करेइ = करता है। सतगुरि मिलिऐ = अगर गुरु मिल जाए। देइ = देता है।4।
</details>

<details><summary>दर्पण-भाषार्थ</summary>

अर्थ: (हे भाई! वैसे तो) सब जीवों पर एक परमात्मा की ही कृपा की नजर रहती है, (पर कोई अच्छा बन जाता है कोई विकारी हो जाता है, यह) फर्क (भी) परमात्मा खुद ही बनाता है (क्योंकि) हे नानक! अगर गुरु मिल जाए (तो ही परमात्मा की मेहर की निगाह का) फल मिलता है (परमात्मा गुरु के द्वारा अपना) नाम बख्शता है (ये नाम-प्राप्ति ही सब से बड़ी) इज्जत (है)।4।2।
</details>

[[0559]]
<details><summary>दर्पण-पदार्थ</summary>

पद्अर्थ: गुबारु = घोर अंधकार। गिआनु = आत्मिक जीवन की सूझ। सबदि = शब्द में। तिन = उन्होंने। दूजै = माया के मोह में। परज = दृष्टि। विगोई = ख्वार हो रही है।1।
</details>

<details><summary>दर्पण-भाषार्थ</summary>

अर्थ: (हे भाई! आत्मिक जीवन के राह में) माया का मोह (जैसे) घोर अंधकार है, गुरु की शरण पड़े बिना (इस घोर अंधकार में से) आत्मिक जीवन की सूझ नहीं पड़ सकती। जो मनुष्य गुरु के शब्द में जुड़े रहते हैं उन्हें समझ आ जाती है, (वरना) माया के मोह में फंस के संसार दुखी होता रहता है।1।
</details>

<details><summary>दर्पण-पदार्थ</summary>

पद्अर्थ: करणी = जीवन कर्तव्य। सारु = संभाल। रवहि = (यदि) तू स्मरण करता रहे। मोख = मोक्ष, विकारों से खलासी।1। रहाउ।
</details>

<details><summary>दर्पण-भाषार्थ</summary>

अर्थ: हे मेरे मन! गुरु की मति ले के जीवन-चाल चल। अगर तू सदा परमात्मा का नाम स्मरण करता रहे तो (माया के बंधनो से) निजात का रास्ता मिल जाएगा।1। रहाउ।
</details>

<details><summary>दर्पण-पदार्थ</summary>

पद्अर्थ: निधानु = खजाना। देइ = देता है। को = कोई मनुष्य। सबदि = शब्द के द्वारा।2।
</details>

<details><summary>दर्पण-भाषार्थ</summary>

अर्थ: हे भाई! एक हरि-नाम ही सारे गुणों का खजाना है, पर इस खजाने को तब ही कोई मनुष्य हासिल करता है जब प्रभु खुद ही ये खजाना देता है। परमात्मा के नाम स्मरण के बिना सृष्टि परमात्मा से विछुड़ी रहती है। गुरु के शब्द में जुड़ के (प्रभु अपने चरणों में) मिला लेता है।2।
</details>

<details><summary>दर्पण-पदार्थ</summary>

पद्अर्थ: घटि गए = आत्मिक जीवन कमजोर हो गया। हथि = हाथ में। किहु = (आत्मिक जीवन में से) कुछ भी। सतगुरि मिलिऐ = अगर सतिगुरु मिल जाए। सचि = सदा स्थिर प्रभु में। नामि = नाम में।3।
</details>

<details><summary>दर्पण-भाषार्थ</summary>

अर्थ: माया के अपनत्व की बातें कर करके जीवों के आत्मिक जीवन कमजोर होते रहते हैं (आत्मिक जीवन की पूंजी में से) उन्हें कुछ भी नहीं मिलता। (पर) अगर गुरु मिल जाए तो जीव सदा-स्थिर प्रभु में जुड़े रहते हैं, सदा स्थिर प्रभु के नाम में लीन रहते हैं।3।
</details>

<details><summary>दर्पण-पदार्थ</summary>

पद्अर्थ: मनसा = मन का फुरना, मनीषा। जोति जगाए = आत्मिक जीवन की रोशनी कर देता है। मनमुखि = अपने मन के पीछे चलने वाला मनुष्य। बंधु = रोक, बंधन। मुकति = (विकारों के बंधनो से) मुक्ति।4।
</details>

<details><summary>दर्पण-भाषार्थ</summary>

अर्थ: हे भाई! मनुष्य का ये शरीर आसा और मनसा (के साथ बँधा रहता) है, (गुरु इस के) अंदर आत्मिक जीवन की रौशनी पैदा करता है। हे नानक! अपने मन के पीछे चलने वाले मनुष्य के राह में (आसा और मनसा के) बंधन पड़े रहते हैं, गुरु की शरण पड़े मनुष्य को (परमात्मा इस आसा-मनसा से) निजात दिलवा देता है।4।3।
</details>

<details><summary>दर्पण-पदार्थ</summary>

पद्अर्थ: सोहागणी = सोहाग भाग वाली, प्रभु पति को सिर पर जीता जागता जानने वालियां। उजला = रौशन। गुर कै = गुरु के शब्द की इनायत से। सहजि = आत्मिक अडोलता में। सुभाव = प्रेम में। पिरु = पति। रावहि = हृदय में संभाल के रखती हें। आपु = स्वै भाव।1।
</details>

<details><summary>दर्पण-भाषार्थ</summary>

अर्थ: हे भाई! प्रभु-पति को सिर पर जीता-जागता जानने वाली जीव-स्त्रीयों का मुँह सदा रौशन रहता है, गुरु के शब्द के द्वारा वे सदा आत्मिक अडोलता में और प्रभु प्रेम में टिकी रहती हैं। वह अपने अंदर से स्वैभाव दूर करके सदा अपने प्रभु पति को हृदय में सम्भाल के रखतीं हैं।1।
</details>

<details><summary>दर्पण-पदार्थ</summary>

पद्अर्थ: सतगुरि = गुरु ने। मो कउ = मुझे।1। रहाउ।
</details>

<details><summary>दर्पण-भाषार्थ</summary>

अर्थ: हे मेरे मन! तू सदा हरि नाम स्मरण करता रह। गुरु ने मुझे हरि-नाम (स्मरण) की सूझ दे दी है।1। रहाउ।
</details>

<details><summary>दर्पण-पदार्थ</summary>

पद्अर्थ: खरीआ = बहुत। महलु = प्रभु की हजूरी। करूपी = बुरे (आत्मिक) रूप वालियां, बुरे (आत्मिक) जीवन वालियां। आगै = परलोक में। जाइ = जा के।2।
</details>

<details><summary>दर्पण-भाषार्थ</summary>

अर्थ: पर त्यागी हुई जीव-स्त्रीयां दुखी ही रहती हैं, उन्हें प्रभु की हजूरी नसीब नहीं होती। माया के मोह में गलतान रहने के कारण वे बुरे आत्मिक जीवन वाली ही रहती हैं, परलोक में भी जा के वे दुख ही सहती हैं।2।
</details>

<details><summary>दर्पण-पदार्थ</summary>

पद्अर्थ: रवै = याद रखती है। वसाइ = बसा के। कामणी = (जीव-) स्त्री।3।
</details>

<details><summary>दर्पण-भाषार्थ</summary>

अर्थ: गुणवान जीव-स्त्री अपने दिल में प्रभु-नाम बसा के सदा प्रभु के गुण याद करती रहती है। पर, अवगुण भरी जीव-स्त्री को दुख चिपका रहता है वह सदा विलकती रहती है।3।
</details>

<details><summary>दर्पण-पदार्थ</summary>

पद्अर्थ: भतारु = पति। वेक = अलग अलग स्वभाव वाले। कीतिअनु = उसने बना दिए हैं। नामे = नाम में। लइअनु लाइ = उसने लगा लिए हैं।4।
</details>

<details><summary>दर्पण-भाषार्थ</summary>

अर्थ: (पर, ये एक आश्चर्यजनक खेल है) कुछ कहा नहीं जा सकता (कोई सुहागनें हैं तो कोई दुहागनें हैं, और) सबका पति एक परमात्मा मालिक ही है। हे नानक! प्रभु ने स्वयं ही जीवों को अलग-अलग स्वभाव वाले बना दिया है, उसने खुद ही जीव अपने नाम में जोड़े हुए हैं।4।4।
</details>

<details><summary>दर्पण-पदार्थ</summary>

पद्अर्थ: अंम्रित = आत्मिक जीवन देने वाला। सद = सदा। सबदी = शब्द के द्वारा। सादु = स्वाद, आनंद। सची बाणी = सदा स्थिर हरि के महिमा की वाणी के द्वारा। सहजि = आत्मिक अडोलता में। मनि = मन में।1।
</details>

<details><summary>दर्पण-भाषार्थ</summary>

अर्थ: (जिस मनुष्य को गुरु मिल गया, उसको) आत्मिक जीवन देने वाला हरि-नाम सदा मीठा लगने लगा, गुरु के शब्द की इनायत से उसको हरि के नाम का स्वाद आने लग पड़ा, सदा स्थिर प्रभु के महिमा की वाणी के द्वारा आत्मिक अडोलता में उसकी लीनता हो गई; उसने परमात्मा को अपने मन में परो लिया।1।
</details>

<details><summary>दर्पण-पदार्थ</summary>

पद्अर्थ: करि = करके। सतगुरि = गुरु के द्वारा।1। रहाउ।
</details>

<details><summary>दर्पण-भाषार्थ</summary>

अर्थ: (हे भाई!) परमात्मा ने कृपा करके (जिस मनुष्य को) गुरु मिला दिया, उसने पूरे गुरु के द्वारा परमात्मा का नाम स्मरणा शुरू कर दिया।1। रहाउ।
</details>

<details><summary>दर्पण-पदार्थ</summary>

पद्अर्थ: ब्रहमै = ब्रहमा ने। पसारा = खिलारा। महादेउ = शिव। वरतै = मस्त रहता है। घरि = हृदय घर में। तामसु = क्रोध।2।
</details>

<details><summary>दर्पण-भाषार्थ</summary>

अर्थ: (कहते हैं कि) ब्रहमा ने वेदों की वाणी प्रगट की। पर, उसने भी माया के मोह का पसारा ही बिखेरा, (कहते हैं कि) महादेव आत्मिक जीवन की सूझ वाला है, वह अपने हृदय-गृह में मस्त रहता है, (पर उसके अंदर भी) बड़ा क्रोध व अहंकार (बताया जाता) है।2।
</details>

<details><summary>दर्पण-पदार्थ</summary>

पद्अर्थ: किसनु = विष्णु। रूधा = व्यस्त रहता है। कितु लगि = किस के चरणों में लग के? गुरमुखि = गुरु की शरण पड़ने वाले मनुष्य। गिआनि = ज्ञान में, आत्मिक जीवन की सूझ (के आनंद) में। जुग अंतरि = जमाने में, जगत में। गुबारा = घोर अंधेरा।3।
</details>

<details><summary>दर्पण-भाषार्थ</summary>

अर्थ: विष्णु सदा अवतार धारने में व्यस्त हुआ (बताया जा रहा) है। (बताओ) जगत किस के चरणों में लग के संसार-सागर से पार हो? (हाँ) जो मनुष्य जगत में गुरु की शरण पड़ के (गुरु से मिले आत्म) ज्ञान में रंगे रहते हैं, उनके अंदर से मोह का घुप अँधेरा दूर हो जाता है।3।
</details>

<details><summary>दर्पण-पदार्थ</summary>

पद्अर्थ: ते = से। निसतारा = पार उतारा। साचै नाइ = सदा स्थिर प्रभु के नाम में। बैरागी = माया के मोह से निर्लिप। पाइनि = पहनते हैं। मोख = मोह से खलासी।4।
</details>

<details><summary>दर्पण-भाषार्थ</summary>

अर्थ: हे भाई! गुरु की बताई सेवा-भक्ति की इनायत से ही पार उतारा होता है, गुरु की शरण पड़ कर ही जगत संसार-समुंदर से पार लांघता है। (गुरु के द्वारा) सदा स्थिर प्रभु के नाम में रंगे हुए मनुष्य माया के मोह से निर्लिप हो जाते हैं, और, माया के मोह से छुटकारे का दरवाजा तलाश लेते हैं।4।
</details>

<details><summary>दर्पण-पदार्थ</summary>

पद्अर्थ: सचु = सदा स्थिर रहने वाला प्रभु। प्रतिपाला = पालना। दीवानु = आसरा, हाकम जिसके पास फरियाद की जा सके। न जाणा = मैं नहीं जानता, ना जानूँ।5।
</details>

<details><summary>दर्पण-भाषार्थ</summary>

अर्थ: (हे भाई! गुरु की शरण पड़ने से ये समझ आ जाती है कि) सारी सृष्टि में एक सदा कायम रहने वाला परमात्मा ही बसता है, (वही) सब जीवों की पालणा करता है। हे नानक! (कह:) एक परमात्मा के बगैर मैं किसी और को (उस जैसा) नहीं जानता, वही दया का घर प्रभु सब जीवों का आसरा-सहारा है।5।5।
</details>

<details><summary>दर्पण-पदार्थ</summary>

पद्अर्थ: गुरमुखि = गुरु की शरण पड़ कर। सचु = सदा स्थिर प्रभु (का नाम स्मरणा)। संजमु = इन्द्रियों को वश में करने के यत्न। ततु = असल। साचे = सदा कायम रहने वाले प्रभु में।1।
</details>

<details><summary>दर्पण-भाषार्थ</summary>

अर्थ: हे भाई! गुरु की शरण पड़ के सदा स्थिर प्रभु का नाम-जपना ही इन्द्रियों का सही यत्न है, और आत्मिक जीवन की सूझ का मूल है। गुरु की शरण पड़ने से सदा कायम रहने वाले परमात्मा में तवज्जो जुड़ी रहती है।1।
</details>

[[0560]]
<details><summary>दर्पण-पदार्थ</summary>

पद्अर्थ: मन = हे मन! समालि = सम्भाल, याद करता रह।1। रहाउ।
</details>

<details><summary>दर्पण-भाषार्थ</summary>

अर्थ: हे मन! गुरु की शरण पड़ कर परमात्मा का नाम सदा याद करता रह। ये नाम ही तेरे साथ जाने वाला है साथ निभाने वाला है। रहाउ।
</details>

<details><summary>दर्पण-पदार्थ</summary>

पद्अर्थ: जाति पति = जाति पाति, ऊँची कुल। सखाई = मित्र, साथी।2।
</details>

<details><summary>दर्पण-टिप्पनी</summary>

नोट: ‘जिस नो’ में से शब्द ‘जिस’ की ‘ु’ की मात्रा संबंधक ‘नो’ के कारण नहीं लगी है।
</details>

<details><summary>दर्पण-भाषार्थ</summary>

अर्थ: हे भाई! गुरु की शरण पड़ कर वह सदा स्थिर हरि का नाम-स्मरण ऊँची जाति व ऊँची कुल (का मूल) है। गुरु के सन्मुख रहने वाले मनुष्य के अंदर परमात्मा आ बसता है, और उसका (सदा का) साथी बन जाता है।2।
</details>

<details><summary>दर्पण-पदार्थ</summary>

पद्अर्थ: वडाई = इज्जत।3।
</details>

<details><summary>दर्पण-भाषार्थ</summary>

अर्थ: पर वही मनुष्य गुरु के सन्मुख हो सकता है जिसको परमात्मा स्वयं (इस लायक) बनाता है, वह परमात्मा खुद मनुष्य को गुरु के सन्मुख करके सम्मान बख्शता है।3।
</details>

<details><summary>दर्पण-पदार्थ</summary>

पद्अर्थ: करणी = कर्तव्य, जीवन उद्देश्य। परवारै = परिवार के वास्ते। साधारु = सु आधार। आधार सहित, आसरा देने योग्य।4।
</details>

<details><summary>दर्पण-भाषार्थ</summary>

अर्थ: हे भाई! गुरु की शरण पड़ कर सदा स्थिर प्रभु की महिमा की वाणी (हृदय में) संभाल, यही करने योग्य काम है। हे नानक! गुरु के सन्मुख रहने वाला मनुष्य अपने परिवार के वास्ते भी आसरा देने के काबिल हो जाता है।4।6।
</details>

<details><summary>दर्पण-पदार्थ</summary>

पद्अर्थ: रसना = जीभ। सादि = स्वाद में। सहजि = आत्मिक अडोलता में। सुभाइ = प्रेम में। त्रिपतिआ = तृप्त हो जाता है। धिआइ = स्मरण करके।1।
</details>

<details><summary>दर्पण-भाषार्थ</summary>

अर्थ: (हे भाई! गुरु की शरण पड़ के जिस मनुष्य की) जीभ परमात्मा के नाम के स्वाद में लगती है, वह मनुष्य आत्मिक अडोलता में टिक जाता है, प्रभु-प्रेम में जुड़ जाता है। परमात्मा का नाम स्मरण करके उसका मन (माया की तृष्णा की ओर से) तृप्त हो जाता है।1।
</details>

<details><summary>दर्पण-पदार्थ</summary>

पद्अर्थ: साचै सबदि = सदा स्थिर प्रभु की महिमा की वाणी में (जुड़ने से)। वीचारी = विचारवान। विटहु = से। बलिहारी = कुर्बान।1। रहाउ।
</details>

<details><summary>दर्पण-भाषार्थ</summary>

अर्थ: मैं अपने गुरु से सदा कुर्बान जाता हूँ, जिसके सदा स्थिर प्रभु की महिमा में जुड़ने से विचारवान हो जाते हैं, और सदैव आत्मिक आनंद मिला रहता है।1। रहाउ।
</details>

<details><summary>दर्पण-पदार्थ</summary>

पद्अर्थ: संतोखीआ = तृप्त हो जाती हैं। लिव लाइ = तवज्जो/ध्यान जोड़ के। दूजा भाउ = माया का प्यार।2।
</details>

<details><summary>दर्पण-भाषार्थ</summary>

अर्थ: (हे भाई! गुरु की शरण की इनायत से) एक परमात्मा में तवज्जो जोड़ के मनुष्य की आँखें (पराए रूप से) तृप्त हो जाती हैं, (अंदर से) माया का प्यार दूर करके मनुष्य का मन (तृष्णा की ओर से) संतुष्ट हो जाता है।2।
</details>

<details><summary>दर्पण-पदार्थ</summary>

पद्अर्थ: देह = शरीर। सरीरि = शरीर में। सबदि = शब्द के द्वारा। नाइ = नाम में (जुड़ने से)। परमलु = परिमल, सुगंधि, खुशबू देने वाला पदार्थ।3।
</details>

<details><summary>दर्पण-भाषार्थ</summary>

अर्थ: (हे भाई! गुरु के) शब्द की इनायत से परमात्मा के नाम में जुड़ने से शरीर में आनंद पैदा होता है, (गुरु की मेहर से) आत्मिक जीवन की सुगंधि देने वाला हरि-नाम मनुष्य के हृदय में सदा टिका रहता है।3।
</details>

<details><summary>दर्पण-पदार्थ</summary>

पद्अर्थ: मसतकि = माथे पर। जिसु मसतकि = जिसके माथे पर। सहज बैरागु = आत्मिक अडोलता पैदा करने वाला वैरागु। बैरागु = निर्मोहता।4।
</details>

<details><summary>दर्पण-भाषार्थ</summary>

अर्थ: हे नानक! जिस मनुष्य के माथे पर उच्च भाग्य जागते हैं वह मनुष्य गुरु की वाणी में जुड़ता है (जिसकी इनायत से उसके अंदर) आत्मिक अडोलता पैदा करने वाला वैराग उपजता है।4।7।
</details>

<details><summary>दर्पण-पदार्थ</summary>

पद्अर्थ: ते = से। पाइआ जाइ = मिल सकता है। सचै सबदि = सदा स्थिर प्रभु की महिमा वाले गुर शब्द में। सचि = सदा स्थिर प्रभु में।1।
</details>

<details><summary>दर्पण-भाषार्थ</summary>

अर्थ: हे मेरे मन! तू अपने गुरु के हुक्म में चल, (और, गुरु से) नाम-खजाना हासिल कर।1।
</details>

<details><summary>दर्पण-पदार्थ</summary>

पद्अर्थ: निधानु = खजाना। पाइ = प्राप्त कर। रजाइ = हुक्म।1। रहाउ।
</details>

<details><summary>दर्पण-भाषार्थ</summary>

अर्थ: हे भाई! पूरे गुरु से (ही) परमात्मा का नाम (-खजाना) मिल सकता है, (जो मनुष्य सदा स्थिर प्रभु की महिमा वाले गुरु शब्द में जुड़ता है, वह) सदा कायम रहने वाले परमात्मा में लीन हो जाता है।1। रहाउ।
</details>

<details><summary>दर्पण-पदार्थ</summary>

पद्अर्थ: सबदि = शब्द में। गवाइ = दूर कर लेता है। निरमल = पवित्र। मनि = मन में।2।
</details>

<details><summary>दर्पण-भाषार्थ</summary>

अर्थ: (हे भाई! जो मनुष्य) गुरु के शब्द में (जुड़ता है, वह अपने) अंदर से (विकारों की) मैल दूर कर लेता है, परमात्मा का पवित्र नाम (उसके) मन में आ बसता है।2।
</details>

<details><summary>दर्पण-पदार्थ</summary>

पद्अर्थ: भरमे = भटकना में। भूला = गलत रास्ते पर पड़ा हुआ। मरि जनमै = (बारबार) पैदा होता मरता है।3।
</details>

<details><summary>दर्पण-भाषार्थ</summary>

अर्थ: (हे भाई! गुरु से टूट के) जगत भटकना के कारण (जीवन के सही रास्ते से) भूला फिरता है, जनम-मरण के चक्कर में पड़ा रहता है, यम-राज इसको सदा दुखी करता है।3।
</details>

<details><summary>दर्पण-पदार्थ</summary>

पद्अर्थ: से = वह मनुष्य (बहुवचन)। परसादी = प्रसादि से, कृपा से। मंनि = मन में।4।
</details>

<details><summary>दर्पण-भाषार्थ</summary>

अर्थ: हे नानक! जिस मनुष्यों ने गुरु की कृपा से परमात्मा का नाम स्मरणा शुरू किया, परमात्मा का नाम अपने मन में बसाया, वे भाग्यशाली हो गए।4।8।
</details>

<details><summary>दर्पण-पदार्थ</summary>

पद्अर्थ: नावै नालि = नाम से। विरोधु = वैर। दुइ = ये दोनों। इक ठाइ = एक जगह में, हृदय में। ता = तब। बिरथा = खाली।1।
</details>

<details><summary>दर्पण-भाषार्थ</summary>

अर्थ: हे भाई! अहंकार का परमात्मा के नाम के साथ वैर है, ये दोनों इकट्ठे (हृदय में) नहीं रह सकते। अहंकार में रह कर परमात्मा की सेवा-भक्ति नहीं हो सकती (जब मनुष्य) अहंकार में रह के भक्ति करता है तब (उसका) मन खाली हो जाता है।1।
</details>

<details><summary>दर्पण-पदार्थ</summary>

पद्अर्थ: चेति = स्मरण करता रह। मन = हे मन!। रहाउ।
</details>

<details><summary>दर्पण-भाषार्थ</summary>

अर्थ: हे मेरे मन! तू (अपने अंदर) गुरु का शब्द बसाने की कमाई कर और परमात्मा का नाम स्मरण करता रह। अगर तू (गुरु का) हुक्म मानेगा, तो तुझे परमात्मा मिल जाएगा, तो तेरे अंदर से अहंकार दूर हो जाएगा।1। रहाउ।
</details>

<details><summary>दर्पण-पदार्थ</summary>

पद्अर्थ: सभु = सारा। ओपति = उत्पक्ति, जनम मरन का चक्कर। गुबारु = घुप अंधेरा।2।
</details>

<details><summary>दर्पण-भाषार्थ</summary>

अर्थ: हे भाई! शरीर (धारने का ये) सारा (सिलसिला) अहंकार के कारण ही है, अहंकार के कारण जनम-मरण का चक्कर बना रहता है। (मनुष्य के आत्मिक जीवन के रास्ते में) अहंकार बहुत बड़ा घोर अंधकार है, अहंकार (के घुप अंधेरे में) कोई मानव (आत्मिक जीवन का रास्ता) समझ नहीं सकता।2।
</details>

<details><summary>दर्पण-पदार्थ</summary>

पद्अर्थ: जीउ = जीवात्मा (के वास्ते)। बंधु = रुकावट। मनि = मन में।3।
</details>

<details><summary>दर्पण-भाषार्थ</summary>

अर्थ: हे भाई! अहंकार (के घोर अंधेरे) में परमात्मा की भक्ति नहीं हो सकती, परमात्मा की रजा समझी नहीं जा सकती, अहंकार (के घोर अंधकार में) जीवात्मा के वास्ते (आत्मिक जीवन के राह में) रुकावटें बनी रहती हैं, (और इसी कारण) परमात्मा का नाम मनुष्य के मन में आ के नहीं बस सकता।3।
</details>

<details><summary>दर्पण-पदार्थ</summary>

पद्अर्थ: सतगुरि मिलिऐ = अगर गुरु मिल जाए। सचु = सदा स्थिर प्रभु में। सेवि = सेवा भक्ति करके।4।
</details>

<details><summary>दर्पण-भाषार्थ</summary>

अर्थ: (पर) हे नानक! अगर गुरु मिल जाए तो (मनुष्य के अंदर से) अहंकार दूर हो जाता है, तब सदा स्थिर प्रभु आदमी के मन में आ बसता है, तब आदमी सदा-स्थिर हरि-नाम जपने की कमाई करता है, सदा-स्थिर हरि-नाम में टिका रहता है, सेवा-भक्ति कर के सदा-स्थिर हरि में लीन हो जाता है।4।9।
</details>

<details open><summary>विश्वास-प्रस्तुतिः</summary>

वडहंसु महला ४ घरु १ ੴ सतिगुर प्रसादि ॥
</details>

<details><summary>मूलम्</summary>

वडहंसु महला ४ घरु १ ੴ सतिगुर प्रसादि ॥
</details>

<details><summary>दर्पण-पदार्थ</summary>

पद्अर्थ: ठाकुरु = मालिक। रावै = दिल में बसाए रखता है, आत्मिक मिलाप पाता है। सुख सागर = सुखों का समुंदर प्रभु।1।
</details>

<details><summary>दर्पण-भाषार्थ</summary>

अर्थ: (हे माँ! गुरु के सन्मुख रहने वाले मनुष्य का हृदय) एक (ऐसी) सेज है (जिस पर) ठाकुर प्रभु ही (सदा बसता है)। गुरु के सन्मुख रहने वाले मनुष्य सुखों के समुंदर हरि को (सदा) अपने हृदय में बसाए रखता है।1।
</details>

<details><summary>दर्पण-पदार्थ</summary>

पद्अर्थ: प्रेम = आकर्षण। मनि = मन में। हउ = मैं। वारि वारि जासा = कुर्बान जाऊँगा।1। रहाउ।
</details>

<details><summary>दर्पण-भाषार्थ</summary>

अर्थ: (हे मेरी माँ!) मेरे मन में प्रभु से मिलने के लिए कसक है आस है। पूरा गुरु ही (मुझे) मेरे प्रीतम (प्रभु से) मिला सकता है (इस वास्ते) मैं अपने गुरु से कुर्बान जाऊँगा, कुर्बान जाऊँगा।1। रहाउ।
</details>

[[0561]]
<details><summary>दर्पण-पदार्थ</summary>

पद्अर्थ: किउ करि = किस तरह? कैसे?।2।
</details>

<details><summary>दर्पण-भाषार्थ</summary>

अर्थ: (हे माँ!) मेरे शरीर में अवगुण ही अवगुण भरे पड़े हैं। मैं अपने उस प्रीतम को कैसे मिलूँ, जो सारे गुणों से भरपूर है? हे मेरी माँ! जिस गुणों वाली (भाग्यशाली जीव-स्त्री) ने प्रीतम प्रभु को पा लिया (उसे तो मिला गुणों की इनायत से, पर) मेरे अंदर वे गुण नहीं हैं। मैं कैसे प्रभु को मिल सकती हूँ?।3।
</details>

<details><summary>दर्पण-पदार्थ</summary>

पद्अर्थ: जिनि = जिसने। से गुण = (बहुवचन) उन गुणो से। मै = मेरे में। माइआ = हे माँ!।3।  
पद्अर्थ: उपाव = उपाय।4।
</details>

<details><summary>दर्पण-टिप्पनी</summary>

नोट: ‘उपाव’ है ‘उपाउ’ का बहुवचन।
</details>

<details><summary>दर्पण-भाषार्थ</summary>

अर्थ: (हे माँ!) मैं (प्रीतम प्रभु को मिलने के लिए) अनेक उपाय कर कर के थक गया हूँ (प्रयासों व चतुराईयों से वह नहीं मिलता। अरदास आरजू ही मदद करती है, इस वास्ते) हे नानक! (कह:) हे मेरे हरि! मुझ गरीब को (अपने चरणों में) जोड़े रख।4।1।
</details>

<details><summary>दर्पण-पदार्थ</summary>

पद्अर्थ: सार = कद्र, कीमत। हउ = मैं। छोडि = छोड़ के। दूजै लोभाणी = माया (के मोह) में।1।
</details>

<details><summary>दर्पण-भाषार्थ</summary>

अर्थ: मेरा हरि प्रभु सोहणा है (पर) मैंने (उसकी सुंदरता की) कद्र ना समझी, (और) मैं उस हरि को उस प्रभु को छोड़ के माया के मोह में ही फसी रही।1।
</details>

<details><summary>दर्पण-पदार्थ</summary>

पद्अर्थ: कउ = को। मिलउ = मिलूँ, मैं मिलूँ। इआणी = अंजान, मूर्ख। पिर भावै = पिर को भाती है। साई = वही। सिआणी = अक्ल वाली।1। रहाउ।
</details>

<details><summary>दर्पण-भाषार्थ</summary>

अर्थ: मैं मूर्ख हूँ, मैं प्रभु पति को कैसे मिल सकती हूँ? जो (जीव-स्त्री) प्रभु पति को पसंद आती है, वह भाग्यशाली है, वही अक्लवाली है, वही प्रभु-पति को मिल सकती है।1। रहाउ।
</details>

<details><summary>दर्पण-पदार्थ</summary>

पद्अर्थ: मै विचि = मेरे अंदर। पिर चिति = पिर के चिक्त में, हे पिर! तेरे चिक्त में। आवा = आऊँ।2।
</details>

<details><summary>दर्पण-भाषार्थ</summary>

अर्थ: मेरे अंदर (अनेक) ऐब हैं (जिनके कारण) मैं प्रभु-पति को मिल नहीं सकती। हे प्रभु-पति! तेरे से प्यार करने वाले अनेक ही हैं, मैं तेरे चिक्त में नहीं आ सकती।2।
</details>

<details><summary>दर्पण-पदार्थ</summary>

पद्अर्थ: जिनि = जिसने। करी = करूँ, मैं करूँ। दुहागणि = बुरे भाग्यों वाली।3।
</details>

<details><summary>दर्पण-भाषार्थ</summary>

अर्थ: जिस जीव-स्त्री ने प्रभू-पति को हृदय में बसा लिया, वही सोहागन है (नेक है भाग्यशाली है)। मैं दोहागन क्या करूँ, मेरे में उस जैसी भाग्यशाली जीव-स्त्री वाले गुण नहीं हैं।3।
</details>

<details><summary>दर्पण-पदार्थ</summary>

पद्अर्थ: रावै = याद रखती है, हृदय में बसाए रखती है। करमहीण = भाग्यहीन, बद्किस्मत। गलि = गले से।4।
</details>

<details><summary>दर्पण-भाषार्थ</summary>

अर्थ: जो जीव-स्त्री ने प्रभु-पति को रोज़ाना हृदय में बसा रखा वह भाग्यशाली है। मेरी जैसी दुर्भाग्यवती को वह कभी (किस्मत से) ही अपने गले से लगाता है।4।
</details>

<details><summary>दर्पण-पदार्थ</summary>

पद्अर्थ: निरगुण = गुणहीन।5।
</details>

<details><summary>दर्पण-भाषार्थ</summary>

अर्थ: हे प्रभु पति! तू गुणों से भरपूर है, पर मैं अवगुणों से भरा हुआ हूँ। (तेरे दर पे ही अरदास है:) मुझ गुणहीन निमाणे नानक को बख्श ले (और, अपने नाम की दाति दे)।5।2।
</details>

<details open><summary>विश्वास-प्रस्तुतिः</summary>

वडहंसु महला ४ घरु २ ੴ सतिगुर प्रसादि ॥
</details>

<details><summary>मूलम्</summary>

वडहंसु महला ४ घरु २ ੴ सतिगुर प्रसादि ॥
</details>

<details><summary>दर्पण-पदार्थ</summary>

पद्अर्थ: मै मनि = मेरे मन में। हरे = हे हरि! पावा = पाऊँ, मैं पा लूँ। पुछा = पूछूँ, मैं पूछती हूँ। जाइ = जा के। सतगुरै = गुरु को। पुछि = पूछ के। मुगधु = मूर्ख। समझावा = समझाऊँ।1।
</details>

<details><summary>दर्पण-भाषार्थ</summary>

अर्थ: मेरे मन में बड़ी तमन्ना है कि मैं किसी ना किसी तरह, हे हरि! तेरे दर्शन कर सकूँ। (इस वास्ते) मैं अपने गुरु के पास जा के गुरु से पूछती हूँ, और गुरु से पूछ के अपने मूर्ख मन को समझाती रहती हूँ। गलत रास्ते पर पड़ा हुआ (ये) मन गुरु के शब्द में जुड़ के ही समझता है, और फिर वह सदा परमात्मा को याद करता रहता है। हे नानक! जिस मनुष्य पर मेरा प्यारा प्रभु मेहर की नजर करता है, वह प्रभु के चरणों में अपना चिक्त जोड़े रखता है।1।
</details>

<details><summary>दर्पण-पदार्थ</summary>

पद्अर्थ: सभि = सारे। करी = करूँ, मैं करती हूँ। पिर कारणि = पति को मिलने के लिए। जे = ता कि। भावा = भा जाऊँ, पसंद आ जाऊँ। धीरजु = शांति। सीगारी = श्रृंगार करूँ, श्रृंगारती हूँ। अवरा = और लोगों को। धनु = सालाहने योग्य। जिनि = जिस ने। सचु = सदा कायम रहने वाला। सवरा = संवारा हुआ।2।
</details>

<details><summary>दर्पण-भाषार्थ</summary>

अर्थ: मैं प्रभु-पति को मिलने के लिए सारे वेष (धार्मिक पहरावे आदि) करती हूँ, ता कि मैं उस सदा कायम रहने वाले हरि को पसंद आ जाऊँ। पर वह प्यारा प्रभु मेरी ओर (मेरे इन पहिरावों की तरफ) नजर करके भी नहीं देखता, (तो फिर इन बाहरी भेषों से) मैं कैसे शांति हासिल कर सकती हूँ? जिस प्रभु-पति की खातिर मैं (ये बाहरी) श्रृंगार करती हूँ, मेरा वह प्रभु-पति तो और ही बातों (अंदरूनी आत्मिक गुणों) में प्रसन्न होता है। हे नानक! (कह:) वह जीव-स्त्री सराहनीय है, भाग्यशाली है जिसने उस सदा कायम रहने वाले सुंदर प्रभु-पति को अपने हृदय में बसा लिया है।2।
</details>

<details><summary>दर्पण-पदार्थ</summary>

पद्अर्थ: पुछा = पूछूँ। जाइ = जा के। सोहाग सुहागणि = प्रभु पति की प्यारी को। किउ = कैसे? पिरि साचै = सदा कायम रहने वाले पिर ने। जीउ = जिंद। इतु = इस में। मारगि = रास्ते पर। इतु मारगि = इस रास्ते पर। भैणे = हे बहन!।3।
</details>

<details><summary>दर्पण-भाषार्थ</summary>

अर्थ: प्रभु-पति की प्यारी (जीव-स्त्री) को मैं जा के पूछती हूँ- (हे बहन!) तूम्हें प्यारा प्रभु-पति कैसे मिला? (वह उक्तर देती है - हे बहन!) सदा कायम रहने वाले प्रभु-पति ने मेरे पर मेहर की नजर की, तो मैंने तेर-मेर छोड़ दी। हे बहन! अपना मन, अपना शरीर, अपनी जिंद -सब कुछ प्रभु के हवाले कर दे- इस राह पर चलने से ही उसको मिल सकते हैं। हे नानक! (कह: हे बहन!) प्यारा प्रभु जिस जीव को मेहर की निगाह से देखता है उसकी जीवात्मा प्रभु की ज्योति से एक-मेक हो जाती है।3।
</details>

<details><summary>दर्पण-पदार्थ</summary>

पद्अर्थ: मै = मुझे। देइ = दे। तिसु = उसको। देवा = दूँ। फेरी = मैं फेरूँ। करी = मैं करूँ। मनि = मन में (टिकी हुई)। पुजाए = पूरी करता है।4।
</details>

<details><summary>दर्पण-भाषार्थ</summary>

अर्थ: जो (गुरमुख) मुझे हरि-प्रभु (की महिमा) का सनेहा दे, मैं अपना मन, अपना हृदय उसके हवाले करने को तैयार हूँ; मैं सदा उसको पंखा करने को तैयार हूँ, उसकी सेवा करने को तैयार हूँ, उसके वास्ते पानी ढोने को तैयार हूँ। परमात्मा का जो भक्त मुझे परमात्मा की महिमा की बातें सुनाए, मैं उसकी सेवा करने को सदा तैयार हूँ, सदा तैयार हूँ। हे नानक! (कह:) धन्य है मेरा गुरु, शाबाश है मेरे पूरे गुरु को, जो मेरे मन में (प्रभु मिलाप की टिकी हुई) आस पूरी करता है।4।
</details>

[[0562]]
<details><summary>दर्पण-पदार्थ</summary>

पद्अर्थ: मेलि = मिला। हरि = हे हरि! जितु = जिस में। मिलि = मिल के। धिआवा = ध्याऊँ। गोसटि = मिलाप। हरि गोसटि = परमात्मा का मिलाप। करि = कर के। सांझी = मेल मिलाप, संगति। सद = सदा। जीवै = जी पड़ता है, आत्मिक जीवन हासिल करता है। जितु वेला = जिस वक्त में, जब। जीउ = जीवात्मा। मरि जाइ = मर जाती है, आत्मिक मौत सहेड़ लेती है।5।
</details>

<details><summary>दर्पण-भाषार्थ</summary>

अर्थ: हे हरि! मुझे मेरा मित्र गुरु मिला, जिस (के चरणों) में लीन हो के मैं हरि-नाम स्मरण करता रहूँ। गुरु से मैं हरि-मिलाप (की बातें) पूछता रहूँ, गुरु की संगति करके मैं हरि गुण गाता रहूँ। हे हरि! तेरा नाम सुन के मेरा मन आत्मिक जीवन प्राप्त करता है। हे नानक! (कह:) जब मुझे मेरा मालिक प्रभु भूल जाता है, उस वक्त मेरी जीवात्मा आत्मिक मौत मर जाती है।5।
</details>

<details><summary>दर्पण-पदार्थ</summary>

पद्अर्थ: कउ = के लिए। सभु कोई = हरेक जीव। लोचै = चाहता है।
</details>

<details><summary>दर्पण-टिप्पनी</summary>

नोट: ‘जिस नो’ में से ‘जिस’ की ‘ु’ की मात्रा संबंधक ‘नो’ के कारण नहीं लगी है।
</details>

<details><summary>दर्पण-पदार्थ</summary>

पद्अर्थ: नदरि = नजर, निगाह। समाले = (दिल में) सम्भालता है। इको = एक ही, एक रूप, एक ज्योति। सेती = साथ। जपि = जप के।6।
</details>

<details><summary>दर्पण-भाषार्थ</summary>

अर्थ: परमात्मा के दर्शन करने के लिए हरेक जीव तमन्ना तो कर लेता है, पर वही मनुष्य दर्शन कर सकता है जिसको परमात्मा खुद दर्शन करवाता है। प्यारा प्रभु जिस मनुष्य पर मेहर की नजर करता है वह मनुष्य सदा परमात्मा को अपने हृदय में बसाए रखता है। (हे भाई!) जिस मनुष्य को पूरा गुरु मिल जाता है वह मनुष्य परमात्मा का नाम सदा अपने हृदय में बसाता है। हे नानक! मनुष्य परमात्मा का नाम जप जप के परमात्मा के साथ मिल जाता है (इस तरह) परमात्मा और परमात्मा के भक्त एक-रूप हो जाते हैं।6।1।3।
</details>

<details open><summary>विश्वास-प्रस्तुतिः</summary>

वडहंसु महला ५ घरु १ ੴ सतिगुर प्रसादि ॥
</details>

<details><summary>मूलम्</summary>

वडहंसु महला ५ घरु १ ੴ सतिगुर प्रसादि ॥
</details>

<details><summary>दर्पण-पदार्थ</summary>

पद्अर्थ: ता का = उस (परमात्मा) का। पारावारा = इस पार उस पार का किनारा। कोटि = करोड़ों बार। लख = लाख बार। धावै = दौड़ता फिरे, यत्न करता फिरे। इकु तिलु = रक्ती भर भी।1।
</details>

<details><summary>दर्पण-भाषार्थ</summary>

अर्थ: हे भाई! परमात्मा का दरबार बहुत ही ऊँचा है, उसके इस पार उस पार के किनारों का कोई अंत ही नहीं लगाया जा सकता। मनुष्य लाखों बार करोड़ों बार यत्न करे, (पर अपने प्रयत्नों से) परमात्मा की हजूरी रक्ती भर भी हासिल नहीं कर सकता।1।
</details>

<details><summary>दर्पण-पदार्थ</summary>

पद्अर्थ: सुहावी = सोहानी (घड़ी)। जितु = जिस (समय) में।1। रहाउ।
</details>

<details><summary>दर्पण-भाषार्थ</summary>

अर्थ: हे भाई! वह कैसा सुंदर समय होता है! वह कैसी सुंदर घड़ी होती है, जब परमात्मा से मिलाप हो जाता है।1। रहाउ।
</details>

<details><summary>दर्पण-पदार्थ</summary>

पद्अर्थ: कउ = को। तपीसर = (तपी+ईसर) बड़े बड़े। साधहि = साधते हैं।2।
</details>

<details><summary>दर्पण-भाषार्थ</summary>

अर्थ: हे भाई! लाखों ही भक्त जिस परमात्मा की आराधना करते हैं, (जिसके मिलाप की खातिर) लाखों ही बड़े-बड़े तपी तप करते रहते हैं, लाखों ही बड़े बड़े भोगी (जिसके दिए हुए) पदार्थ भोगते हैं (उसका अंत कोई नहीं पा सका)।2।
</details>

<details><summary>दर्पण-पदार्थ</summary>

पद्अर्थ: घटि घटि = हरेक घट में। घट = शरीर। वसहि = तू बसता है। थोरा = थोड़े लोग। जाणहि = जानते हैं। कोई = कोई दुर्लभ, कोई विरला। तोरा = तोड़ दिया। करउ = करूँ। देई = देऊँ, मैं देता हूँ।3।
</details>

<details><summary>दर्पण-भाषार्थ</summary>

अर्थ: हे प्रभु! तू हरेक शरीर में बसता है, पर बहुत ही थोड़े मनुष्य (इस भेद को) जानते हैं (क्योंकि जीवों के अंदर तेरे से दूरी बढ़ानी रहती है) कोई दुर्लभ ही गुरमुख होता है जो (उस) दूरी को दूर करता है। मैं उस गुरमुख के आगे अपनी जिंद भेटा करने को तैयार हूँ, मैं प्रयत्न करता हूँ कि वह गुरमुख मेरे पर दयावान हो।3।
</details>

<details><summary>दर्पण-पदार्थ</summary>

पद्अर्थ: संतन पहि = संतों के पास, गुरु के पास। हमारा = मेरा। सगल = सारा। महलि = महल में, हजूरी में। अंम्रितु = आत्मिक जीवन देने वाला नाम जल। भूंचा = पीया। नानक = हे नानक!।4।
</details>

<details><summary>दर्पण-भाषार्थ</summary>

अर्थ: हे भाई! तलाश करता करता मैं गुरु के पास पहुँचा, (गुरु ने) मेरा सारा दुख और भ्रम दूर कर दिया। (गुरु की कृपा से प्रभु ने मुझे) अपनी हजूरी में बुला लिया (मुझे अपने चरणों में जोड़ लिया, और) मैंने प्रभु का आत्मिक जीवन देने वाला नाम-रस (अमृत) पीया। हे नानक! कह: मेरा प्रभु सबसे ऊँचा है।4।1।
</details>

<details><summary>दर्पण-पदार्थ</summary>

पद्अर्थ: धनु = धन्य, भाग्यशाली। सु = वह। जितु = जिस (समय) में। हउ = मैं।1।
</details>

<details><summary>दर्पण-भाषार्थ</summary>

अर्थ: हे भाई! वह समय भाग्यशाली होता है जिस वक्त प्रभु के दर्शन होते हैं, (जिस गुरु की कृपा से प्रभु के दर्शन होते हैं) मैं उस गुरु के चरणों से सदके जाता हूँ।1।
</details>

<details><summary>दर्पण-पदार्थ</summary>

पद्अर्थ: जीअ के दाते = हे जीवात्मा देने वाले! प्रभ = हे प्रभु! जीवै = आत्मिक जीवन प्राप्त कर लेता है। चितेरे = चेते करके।1। रहाउ।
</details>

<details><summary>दर्पण-भाषार्थ</summary>

अर्थ: हे जिंद देने वाले प्रभु! हे मेरे प्रीतम प्रभु! तेरा नाम याद कर कर के मेरा मन आत्मिक जीवन हासिल कर लेता है।1। रहाउ।
</details>

<details><summary>दर्पण-पदार्थ</summary>

पद्अर्थ: सचु = सदा कायम रहने वाला। मंत्रु = उपदेश। अंम्रित = आत्मिक जीवन देने वाली। सीतल = शांत। सुजाणी = अच्छी परख वाली। द्रिसटि = नजर।2।
</details>

<details><summary>दर्पण-भाषार्थ</summary>

अर्थ: हे प्रभु! तेरा मंत्र सदा कायम रहने वाला है, तेरी महिमा की वाणी आत्मिक जीवन देने वाली है। हे शांति के पुँज अकाल-पुरख! तेरी निगाह खासी परख वाली है।2।
</details>

<details><summary>दर्पण-पदार्थ</summary>

पद्अर्थ: तखति = राज गद्दी पर। निवासी = निवास करने वाला। अबिनासी = नाश रहित।3।
</details>

<details><summary>दर्पण-भाषार्थ</summary>

अर्थ: हे प्रभु! तेरा हुक्म सदा स्थिर रहने वाला है, तू (सदा) सिंहासन पर बिराजमान रहता है (तू सदा सबका हाकिम है)। (हे भाई!) मेरा प्रभु कभी नाश होने वाला नहीं, वह कभी पैदा होता मरता नहीं।3।
</details>

<details><summary>दर्पण-पदार्थ</summary>

पद्अर्थ: हम = हम। दीन = निमाणे। नानक = हे नानक! साहिबु = मालिक। भरपुरि = भरपूर, हर जगह मौजूद। लीन = व्यापक।4।
</details>

<details><summary>दर्पण-भाषार्थ</summary>

अर्थ: हे प्रभु! हम जीव तेरे अदने से (निमाणे) सेवक हैं, तू हम पर दया करने वाला है। हे नानक! (कह:) हमारा मालिक प्रभु हर जगह मौजूद है, सब में व्यापक है।4।2।
</details>

<details><summary>दर्पण-पदार्थ</summary>

पद्अर्थ: जाणै = गहरी सांझ डालता है। प्रसादि = कृपा से। को = कोई विरला। सबदि = शब्द द्वारा।1।
</details>

<details><summary>दर्पण-भाषार्थ</summary>

अर्थ: हे प्रभु! तेरे गुणों का अंत नहीं पड़ सकता, कोई विरला मनुष्य ही तेरे साथ सांझ डालता है। गुरु की कृपा से गुरु के शब्द में जुड़ के कोई विरला तेरे साथ जान-पहचान बनाता है।1।
</details>

<details><summary>दर्पण-पदार्थ</summary>

पद्अर्थ: पिआरे = हे प्यारे! जपि = जप के, हृदय में बसा के। जीवा = जीऊँ, मैं आत्मिक जीवन प्राप्त करूँ। प्रभ = हे प्रभु!।1। रहाउ।
</details>

<details><summary>दर्पण-भाषार्थ</summary>

अर्थ: हे प्यारे प्रभु! मुझे सेवक की (तेरे दर पर) अरदास है, (मेहर कर) हे प्रभु! तेरे चरण हृदय में बसा के मैं आत्मिक जीवन प्राप्त करूँ।1। रहाउ।
</details>

[[0563]]
<details><summary>दर्पण-पदार्थ</summary>

पद्अर्थ: दइआल = हे दया के घर! जिसहि = जिसको। जनावहु = तू समझ देता है। तिनहि = उसने ही। तुम जाते = तुझे जाना है, तेरे साथ सांझ डाली है।2।
</details>

<details><summary>दर्पण-भाषार्थ</summary>

अर्थ: हे मेरे दाते प्रभु! हे दया के घर अकाल-पुरख! जिस मनुष्य को तू खुद समझ बख्शता है, उसी ने ही तेरे साथ सांझ डाली है।2।
</details>

<details><summary>दर्पण-पदार्थ</summary>

पद्अर्थ: जाई = मैं जाता हूँ। इत = इस लोक में। उत = परलोक में। देखउ = देखूँ, मैं देखता हूँ।3।
</details>

<details><summary>दर्पण-भाषार्थ</summary>

अर्थ: हे प्रभु! मैं सदा ही सदा ही तुझसे सदके जाता हूँ। इस लोक में व परलोक में मैं तेरा ही आसरा देखता हूँ।3।
</details>

<details><summary>दर्पण-पदार्थ</summary>

पद्अर्थ: मोहि = मैं। साधू = गुरु। देखि = देख के, दर्शन कर के। राता = रंगा गया है।4।
</details>

<details><summary>दर्पण-भाषार्थ</summary>

अर्थ: हे प्रभु! मैं गुण हीन हूँ, मैं तेरे गुण (उपकार) कुछ भी नहीं था समझ सका। हे नानक! (कह: हे प्रभु!) गुरु के दर्शन करके मेरा मन (तेरे प्रेम में) रंगा गया है।4।3।
</details>

<details><summary>दर्पण-पदार्थ</summary>

पद्अर्थ: अंतरजामी = दिल की जानने वाला। दानु = बख्शीश। देइ = देता है। साधू = गुरु।1।
</details>

<details><summary>दर्पण-भाषार्थ</summary>

अर्थ: हे भाई! वह प्रभु सबके दिल की जानने वाला है, सारे गुणों से भरपूर है, (जिस पर वह मेहर करता है उस को) गुरु के चरणों की धूल (बतौर) बख्शिश देता है।1।
</details>

<details><summary>दर्पण-पदार्थ</summary>

पद्अर्थ: प्रभ = हे प्रभु! ओट = आसरा। पूरन = हे सर्व व्यापक! गेपाला = हे सृष्टि के पालनहार!।1। रहाउ।
</details>

<details><summary>दर्पण-भाषार्थ</summary>

अर्थ: हे दीनों पर दया करने वाले प्रभु! (मेरे पर) कृपा कर (मुझे गुरु के चरणों की धूल बख्श)। हे सर्व-व्यापक! हे सृष्टि-पालक! मुझे तेरा ही आसरा है।1। रहाउ।
</details>

<details><summary>दर्पण-पदार्थ</summary>

पद्अर्थ: जलि = पानी में। थलि = धरती में। महीअलि = मही तलि, धरती के तल पर, अंतरिक्ष में, आकाश में। निकटि = नजदीक।2।
</details>

<details><summary>दर्पण-टिप्पनी</summary>

नोट: ‘जिस नो’ में से शब्द ‘जिसु’ की ‘ु’ की मात्रा संबंधक ‘नो’ के कारण हट गई है।
</details>

<details><summary>दर्पण-भाषार्थ</summary>

अर्थ: हे भाई! प्रभु पानी में, धरती में, आकाश में, हर जगह ज़र्रे-ज़र्रे में मौजूद है, वह (हरेक जीव के) नजदीक बसता है, किसी से दूर नहीं है।2।
</details>

<details><summary>दर्पण-पदार्थ</summary>

पद्अर्थ: गाए = गाता है।3।
</details>

<details><summary>दर्पण-भाषार्थ</summary>

अर्थ: हे भाई! जिस मनुष्य पर (वह) मेहर की निगाह करता है वह मनुष्य उसका स्मरण करता रहता है, वह मनुष्य आठों पहर (हर वक्त) परमात्मा के गुण गाता रहता है।3।
</details>

<details><summary>दर्पण-पदार्थ</summary>

पद्अर्थ: जीअ = जीव। दुआरे = द्वार पे।4।
</details>

<details><summary>दर्पण-टिप्पनी</summary>

नोट: ‘जीअ’ है ‘जीउ’ का बहुवचन।
</details>

<details><summary>दर्पण-भाषार्थ</summary>

अर्थ: हे भाई! परमात्मा सारे जीवों की पालना करता है। हे नानक! (उस प्रभु के आगे अरदास किया कर और कहा कर-) हे हरि! मैं तेरे दर पर आया हूँ, मैं तेरी शरण पड़ा हूँ (मुझे गुरु के चरणों की धूल बख्श)।4।4।
</details>

<details><summary>दर्पण-पदार्थ</summary>

पद्अर्थ: दाता = बख्शिशें करने वाला। पूरन = सर्व व्यापक।1।
</details>

<details><summary>दर्पण-भाषार्थ</summary>

अर्थ: हे मेरे स्वामी! हे सर्व-व्यापक प्रभु! तू सबसे बड़ा दाता है, तू (जीवों के) दिलों की जानने वाला है, तू सबके अंदर मौजूद है।1।
</details>

<details><summary>दर्पण-पदार्थ</summary>

पद्अर्थ: प्रभ = हे प्रभु! अधारा = आसरा। हउ = मैं। सुणि = सुन के। जीवा = जीऊँ, आत्मिक जीवन हासिल करता हूँ।1। रहाउ।
</details>

<details><summary>दर्पण-भाषार्थ</summary>

अर्थ: हे मेरे प्रीतम प्रभु! तेरा नाम (मेरी जिंदगी का) आसरा है। तेरा नाम सुन सुन के मैं आत्मिक जीवन हासिल करता हूँ।1। रहाउ।
</details>

<details><summary>दर्पण-पदार्थ</summary>

पद्अर्थ: सतिगुर = हे सतिगुरु! धूरे = चरण-धूल में।2।
</details>

<details><summary>दर्पण-भाषार्थ</summary>

अर्थ: हे मेरे पूरे सतिगुरु! मैं तेरी शरण आया हूँ, तेरे संत-जनों के चरणों की धूल से मन पवित्र हो जाता है (और, परमात्मा का दर्शन होता है)।2।
</details>

<details><summary>दर्पण-पदार्थ</summary>

पद्अर्थ: उरि = हृदय में। जाई = मैं जाता हूँ। कउ = को से।3।
</details>

<details><summary>दर्पण-भाषार्थ</summary>

अर्थ: हे प्रभु! मैं तेरे दर्शनों से कुर्बान जाता हूँ, तेरे सुंदर कोमल चरण मैंने अपने हृदय में टिकाए हुए हैं।3।
</details>

<details><summary>दर्पण-पदार्थ</summary>

पद्अर्थ: गावा = गाऊँ, गाऊँ। पावा = पाऊँ।4।
</details>

<details><summary>दर्पण-भाषार्थ</summary>

अर्थ: हे नानक! (कह: हे प्रभु!) मेहर कर, मैं तेरे गुण गाता रहूँ, और तेरा नाम जपते हुए आत्मिक आनंद लेता रहूँ।4।5।
</details>

<details><summary>दर्पण-पदार्थ</summary>

पद्अर्थ: साधू संगि = गुरु की संगति में। अंम्रितु = आत्मिक जीवन देने वाला हरि नाम जल। पीजै = पीजिए, पी सकते हैं। जीउ = जीवात्मा, जिंद। ना मरै = आत्मिक मौत नहीं मरती। न छीजै = आत्मिक जीवन में कमजोर नहीं होती।1।
</details>

<details><summary>दर्पण-भाषार्थ</summary>

अर्थ: हे भाई! गुरु की संगति में आत्मिक जीवन देने वाला हरि-नाम-जल पीया जा सकता है, (इस नाम-जल की इनायत) जीवात्मा ना आत्मिक मौत मरती है, ना ही कभी आत्मि्क जीवन में कमजोर पड़ती है।1।
</details>

<details><summary>दर्पण-पदार्थ</summary>

पद्अर्थ: ते = से।1। रहाउ।
</details>

<details><summary>दर्पण-भाषार्थ</summary>

अर्थ: हे भाई! पूरा गुरु बड़ी किस्मत से मिलता है, और गुरु की कृपा से परमात्मा का स्मरण किया जा सकता है।1। रहाउ।
</details>

<details><summary>दर्पण-पदार्थ</summary>

पद्अर्थ: माणक = मोती। सिमरि = स्मरण करके। निहाला = प्रसन्न।2।
</details>

<details><summary>दर्पण-भाषार्थ</summary>

अर्थ: हे भाई! परमात्मा की महिमा के वचन (मानो) रत्न हैं, जवाहर हैं, मोती हैं, लाल हैं। प्रभु का नाम स्मरण कर-कर के सदा पुल्कित रहते हैं।2।
</details>

<details><summary>दर्पण-पदार्थ</summary>

पद्अर्थ: जत कत = जिधर किधर। पेखउ = मैं देखता हूँ। साधू = गुरु। गाइ = गा के। निरमल = पवित्र।3।
</details>

<details><summary>दर्पण-भाषार्थ</summary>

अर्थ: हे भाई! मैं जिधर-जिधर देखता हूँ, गुरु की शरण ही (एक ऐसी जगह है जहाँ) परमात्मा के गीत गा-गा के मन को पवित्र किया जा सकता है।3।
</details>

<details><summary>दर्पण-पदार्थ</summary>

पद्अर्थ: घट = शरीर। वूठा = बसता है। तूठा = प्रसन्न होता है।4।
</details>

<details><summary>दर्पण-भाषार्थ</summary>

अर्थ: हे नानक! (कह:) मेरा मालिक प्रभु (वैसे तो) हरेक शरीर में बसता है (पर, जिस मनुष्य पर वह) प्रभु प्रसन्न होता है (वही उसका) नाम (-स्मरण) प्राप्त करता है।4।6।
</details>

<details><summary>दर्पण-पदार्थ</summary>

पद्अर्थ: विसरु नाही = ना भूल। प्रभ = हे प्रभु! पूरन = हे सर्व व्यापक!।1। रहाउ।
</details>

<details><summary>दर्पण-भाषार्थ</summary>

अर्थ: हे दीनों पर दया करने वाले प्रभु! हे सर्व व्यापक! हे कृपा के घर! मैं तेरी शरण आया हूँ, (मेहर कर, मेरे हृदय से कभी) ना भूल।1। रहाउ।
</details>

<details><summary>दर्पण-पदार्थ</summary>

पद्अर्थ: जह = जहाँ। चिति = चिक्त में। जह चिति = जिस चिक्त में। थानु = हृदय स्थल। जितु = जिस में। हावा = हाहूका।1।
</details>

<details><summary>दर्पण-भाषार्थ</summary>

अर्थ: हे प्रभु! जिस हृदय में तू आ बसता है वह हृदय-स्थल सुंदर बन जाता है। जिस वक्त तू (मुझे) भूल जाता है तब (मुझे) हाय-हाय लगती है।1।
</details>

<details><summary>दर्पण-पदार्थ</summary>

पद्अर्थ: जीअ = जीव। सद = सदा। ते = से, मे से। दे = दे के। हाथी = हाथ।2।
</details>

<details><summary>दर्पण-टिप्पनी</summary>

नोट: ‘जीअ’ है ‘जीउ’ का बहुवचन।
</details>

<details><summary>दर्पण-भाषार्थ</summary>

अर्थ: (हे प्रभु! ये सारे) जीव तेरे (पैदा किए हुए हैं), तू (इन जीवों की) सदा ही मदद करने वाला है। (हे प्रभु! अपना) हाथ दे के (जीवों को) संसार समुंदर में से निकाल ले।2।
</details>

<details><summary>दर्पण-पदार्थ</summary>

पद्अर्थ: आवणु जाणा = जनम मरन के चक्कर।3।
</details>

<details><summary>दर्पण-भाषार्थ</summary>

अर्थ: (हे प्रभु! जीवों के लिए) जनम-मरन के चक्कर तेरे ही बनाए हुए हैं, जिस जीव को तू (इस चककर में से) बचा लेता है, उसको कोई दुख नहीं छू सकता।3।
</details>

<details><summary>दर्पण-पदार्थ</summary>

पद्अर्थ: साहिबु = मालिक। एको = एक ही। होरि = अन्य, और। बिनउ = विनती। नानकु करै = नानक करता है (शब्द ‘नानक’ और ‘नानकु’ का फर्क याद रखें)। कर = (दोनों) हाथ। जोरि = जोड़ के।4।
</details>

<details><summary>दर्पण-टिप्पनी</summary>

नोट: ‘होरि’ है ‘होर’ का बहुवचन है।
</details>

<details><summary>दर्पण-भाषार्थ</summary>

अर्थ: हे प्रभु! तू ही एक मालिक है, और अनेक जीव (तेरे बनाए हुए हैं, इनमें से) कोई भी (तेरे जैसा) नहीं। नानक (तेरे आगे ही) हाथ जोड़ के विनती करता है।4।7।
</details>

<details><summary>दर्पण-पदार्थ</summary>

पद्अर्थ: जाणाइहि = तू जनाता है, तू सूझ देता है। जा = तब। जाणै = गहरी सांझ डालता है। वखाणै = उचारता है, स्मरण करता है।1।
</details>

<details><summary>दर्पण-भाषार्थ</summary>

अर्थ: हे प्रभु! जब किसी मनुष्य को तू सूझ बख्शता है, तब ही कोई तेरे साथ गहरी सांझ डालता है, और तेरा बख्शा हुआ तेरे नाम को उच्चारता है।1।
</details>

<details><summary>दर्पण-पदार्थ</summary>

पद्अर्थ: अचरजु = हैरान कर देने वाले स्वरूप वाला। कुदरति = रचना। बिसमा = हैरानगी पैदा करने वाली।1। रहाउ।
</details>

<details><summary>दर्पण-भाषार्थ</summary>

अर्थ: हे प्रभु! तू हैरान कर देने वाली हस्ती वाला है। तेरी रची रचना भी हैरानगी पैदा करने वाली है।1। रहाउ।
</details>

[[0564]]
<details><summary>दर्पण-पदार्थ</summary>

पद्अर्थ: आपे = आप ही। कारणु = सबब, रचना पैदा करने का ढंग। करणा = जगत। हुकमे = हुक्म में ही।2।
</details>

<details><summary>दर्पण-भाषार्थ</summary>

अर्थ: हे प्रभु! तू खुद ही (जगत-रचना का) सबब (बनाने वाला) है, तू खुद ही जगत है (ये सारा जगत तेरा ही स्वरूप है)। तेरे हुक्म में ही (जीवों का) जनम होता है, तेरे हुक्म में ही मौत आती है।2।
</details>

<details><summary>दर्पण-पदार्थ</summary>

पद्अर्थ: मन तन आधारी = मन का तन का आसरा। नानक = हे नानक!।3।
</details>

<details><summary>दर्पण-भाषार्थ</summary>

अर्थ: हे प्रभु! तेरा नाम मेरे मन का मेरे शरीर का आसरा है। हे नानक! (कह: हे प्रभु! अपना नाम दे) तेरा दास तेरी बख्शिश (की आशा लिए हुए है)।3।8।
</details>

<details open><summary>विश्वास-प्रस्तुतिः</summary>

वडहंसु महला ५ घरु २ ੴ सतिगुर प्रसादि ॥
</details>

<details><summary>मूलम्</summary>

वडहंसु महला ५ घरु २ ੴ सतिगुर प्रसादि ॥
</details>

<details><summary>दर्पण-पदार्थ</summary>

पद्अर्थ: अंतरि = अंदर। लोचा = तमन्ना। हउ = मैं। किउ = कैसे? पाई = पाऊँ। सउ = सो बार। खीर = दूध। अंमाली = हे सखी! हे सहेली!। भोजन = खाना। मै = मेरे आगे। नीरे = परोसे जाएं। मनि = मन में। तनि = शरीर में, हृदय में। पिरंम का = प्यारे का। धीरे = शांति प्राप्त करे।1।
</details>

<details><summary>दर्पण-भाषार्थ</summary>

अर्थ: हे प्यारे! मेरे मन में (गुरु को) मिलने की चाहत है। मैं किस तरह पूरे गुरु को ढूँढू? हे सहेली! यदि बालक को सौ खिलोनों से खिलाया जाए (उसका मनोरंजन किया जाए), तो भी वह दूध के बिना नहीं रह सकता। (वैसे ही) हे सखी! अगर मुझे सौ भोजन भी दिए जाएं, तो भी मेरे अंदर (बसती प्रभु-मिलाप की) भूख नहीं उतर सकती। हे सहेली! मेरे मन में मेरे हृदय में, प्यारे प्रभु का प्रेम बस रहा है। (उसके) दर्शनों के बिना मेरा मन शांति नहीं हासिल कर सकता।1।
</details>

<details><summary>दर्पण-पदार्थ</summary>

पद्अर्थ: सजण = हे सज्जन! भाई = हे भ्राता! मैं = मुझे। ओह = वह मित्र गुरु। जीअ की = जीवात्मा की। बेदन = वेदना, पीड़ा, दुख। कीआ = की। तिसु बिनु = उस (परमात्मा) के बिना। चात्रिकु = पपीहा। कउ = के लिए, की खातिर। हउ = मैं। सारि = याद करके। समाली = सम्भालूँ, मैं हृदय में बसाऊँ।2।
</details>

<details><summary>दर्पण-भाषार्थ</summary>

अर्थ: हे मेरे सज्जन! हे मेरे प्यारे भाई! (मेरी बिनती) सुन। मुझे आत्मिक आनंद देने वाला मित्र-गुरु मिला। वह (गुरु) मेरी जीवात्मा की सारी पीड़ा जानता है, और, मुझे परमात्मा की महिमा की बातें सुनाता है। (हे वीर!) मैं उस (परमात्मा) के बिना रक्ती भर समय के लिए भी नहीं रह सकता (उसके विछोड़े में मैं तड़पता हूँ) जैसे पपीहा बरखा की बूँद की खातिर बिलकता है।  
हे प्रभु! तेरे कौन कौन से गुण याद कर करके मैं अपने हृदय में बसाऊँ? तू मुझ गुण-हीन को (सदा) बचा लेता है।2।
</details>

<details><summary>दर्पण-पदार्थ</summary>

पद्अर्थ: हउ = मैं। उडीणी = उदास, उतावली। अंमाली = हे सखी! कदि = कब?। नैणी = आँखों से। देखा = देखूं, मैं देखूँगी। सभि = सारे। कितै न लेखै = किसी काम की नहीं। कापड़ु = कपड़ा। तनि = शरीर पर। न सुखावई = नहीं सुख देता, नहीं भाता। वेसा = पहरावे। आदेसा = नमस्कार, अरजोई।3।
</details>

<details><summary>दर्पण-भाषार्थ</summary>

अर्थ: हे सखी! मैं प्रभु-पति को मिलने के लिए उतावली हो रही हूँ। मैं कब उस पति को अपनी आँखों से देखूँगी? प्रभु-पति के मिलाप के बिना मुझे सारे पदार्थों के भोग भूल चुके हैं, ये पदार्थ प्रभु-पति के बिना मेरे किसी काम के नहीं। हे सहेली! मुझे तो अपने शरीर पर ये कपड़ा भी नहीं भाता, तभी तो मैं पहरावा नहीं कर सकती। जिस सहेलियों ने प्यारे लाल को पसंद कर लिया है, मैं उनके आगे अरजोई करती हूँ (कि मुझे भी उसके चरणों में जोड़ दें)।3।
</details>

<details><summary>दर्पण-पदार्थ</summary>

पद्अर्थ: सभि = सारे। कामि = काम में। सहि = सहु ने, पति ने। बिरथा = व्यर्थ। जोबनु = जवानी। धनु धनु = भाग्यों वालियां। सहु = पति। वारिआ = कुर्बान। धोवा = मैं धोता हूँ। पाए = पैर।4।
</details>

<details><summary>दर्पण-टिप्पनी</summary>

(‘सहि’ और ‘सहु’ में फर्क नोट करें)
</details>

<details><summary>दर्पण-भाषार्थ</summary>

अर्थ: हे सहेली! अगर मैंने सारे श्रृंगार कर भी लिए, तो भी प्रभु-पति के मिलाप के बिना (ये श्रृंगार) कोई काम नहीं आते। हे सखी! अगर प्रभु-पति ने मेरी कोई बात ही ना पूछी (मेरी तरफ ध्यान ही ना दिया) तो मेरी तो सारी जवानी ही व्यर्थ चली जाएगी। हे सखी! वे सुहागनें बहुत भाग्यशाली हैं जिनके दिल में पति-प्रभु सदा टिका रहता है। हे सहेली! मैं उन सुहागनों से कुर्बान हूँ, मैं सदा उनके पैर धोती हूँ (धोने को तैयार हूँ)।4।
</details>

<details><summary>दर्पण-पदार्थ</summary>

पद्अर्थ: भरमु = भुलेखा। सा = था। जा = जब। मनसा = मनीषा, चाहत, मन का फुरना। सरब = सब में। रंग = आनंद। कै पैरे = के चरणों में। लगि = लग के।5।
</details>

<details><summary>दर्पण-भाषार्थ</summary>

अर्थ: हे सहेली! जब तक मुझे किसी और (के आसरे) का भुलेखा था, तब तक मैं प्रभु को (अपने से) दूर (-बसता) समझती रही। पर, हे सहेली! मुझे पूरा गुरु मिल गया, तो मेरी हरेक आशा हरेक तमन्ना पूरी हो गई (क्योंकि) हे सखी! मैंने सारे सुखों से श्रेष्ठ (प्रभु के मिलाप का) सुख पा लिया है, मुझे वह प्रभु पति सभी में बसता दिखाई दे गया। हे दास नानक! (कह:) हे सखी! गुरु के चरणों में लग के मैंने परमात्मा के मिलाप का आनंद प्राप्त कर लिया है।5।1।9।
</details>

<details open><summary>विश्वास-प्रस्तुतिः</summary>

वडहंसु महला ३ असटपदीआ ੴ सतिगुर प्रसादि ॥
</details>

<details><summary>मूलम्</summary>

वडहंसु महला ३ असटपदीआ ੴ सतिगुर प्रसादि ॥
</details>

<details><summary>दर्पण-पदार्थ</summary>

पद्अर्थ: सची बाणी = सदा स्थिर प्रभु की महिमा की वाणी। धुनि = ध्यनि, आवाज, लगन। अनदिनु = हर रोज, हर समय।1।
</details>

<details><summary>दर्पण-भाषार्थ</summary>

अर्थ: हे भाई! मेरे भाग्य जाग पड़े हैं, (कि गुरु की शरण पड़ के) सदा-स्थिर प्रभु की महिमा की वाणी (मेरे हृदय में बस गई है), सदा स्थिर हरि-नाम (की) लगन (मेरे अंदर) चल पड़ी है, सदा-स्थिर हरि की महिमा वाला गुरु शब्द मेरे विचारों (का केन्द्र बन गया है), मैं हर वक्त सदा स्थिर प्रभु की महिमा करता हूं।1।
</details>

<details><summary>दर्पण-पदार्थ</summary>

पद्अर्थ: विटहु = से। बलि जाउ = कुर्बान हो। पावहि = तू प्राप्त कर लेगा।1। रहाउ।
</details>

<details><summary>दर्पण-भाषार्थ</summary>

अर्थ: हे मेरे मन! सदा कायम रहने वाले हरि-नाम से सदके जाया कर। पर ये सदा स्थिर रहने वाला हरि-नाम तू तभी हासिल कर सकेगा, अगर तू परमात्मा के सेवकों का सेवक बना रहेगा।1। रहाउ।
</details>

[[0565]]
<details><summary>दर्पण-भाषार्थ</summary>

अर्थ: जो जीभ सदा-स्थिर हरि (के प्रेम) में रंगी जाती है वह जीभ सफल हो जाती है, (ऐसी जीभ वाले मनुष्य का) मन सफल हो जाता है, शरीर सफल हो जाता है। (हे भाई!) अगर तू सदा-स्थिर प्रभु को छोड़ के किसी और को सलाहता रहेगा, तो अपना सारा जनम गवा के (यहाँ से) जाएगा।2।
</details>

<details><summary>दर्पण-पदार्थ</summary>

पद्अर्थ: सचु = सदा स्थिर प्रभु का नाम। लाहा = लाभ।3।
</details>

<details><summary>दर्पण-भाषार्थ</summary>

अर्थ: जो मनुष्य सदा-स्थिर हरि-नाम को अपनी खेती बनाता है, जो सदा-स्थिर नाम-बीज (अपने हृदय में) बीजता है, जो सदा-स्थिर हरि-नाम का व्यापार करता है, उसे हर वक्त सदा-स्थिर हरि-नाम-धन (बतौर) लाभ प्राप्त होता रहता है, उसके हृदय में भक्ति के खजाने भर जाते हैं।3।
</details>

<details><summary>दर्पण-पदार्थ</summary>

पद्अर्थ: टेक = आसरा। महली = प्रभु की हजूरी में।4।
</details>

<details><summary>दर्पण-टिप्पनी</summary>

नोट: ‘जिस नो’ में से शब्द ‘जिसु’ की ‘ु’ की मात्रा संबंधक ‘नो’ के कारण हटा दी गई है।
</details>

<details><summary>दर्पण-भाषार्थ</summary>

अर्थ: हे भाई! जिस मनुष्य पर परमात्मा कृपा करता है, उसको सदा-स्थिर हरि-नाम (आत्मिक) खुराक, हरि-नाम ही पोशाक, हरि-नाम ही (जीवन का) आसरा मिल जाता है। वह मनुष्य परमात्मा की हजूरी में जगह पा लेता है।4।
</details>

<details><summary>दर्पण-पदार्थ</summary>

पद्अर्थ: सचे = सदा स्थिर प्रभु में (लीन)। मूलि न = बिल्कुल ही नहीं। दरि = दर पर। दरि साचै = सदा स्थिर प्रभु के दर पे। सचिआर = सही रास्ते पर।5।
</details>

<details><summary>दर्पण-भाषार्थ</summary>

अर्थ: हे भाई! गुरु के सन्मुख रहने वाले बंदे हरि-नाम में लीन ही (जगत में) आते हैं, हरि-नाम में लीन ही (यहाँ से) जाते हैं, वे दुबारा कभी भी जूनियों के चक्कर में नहीं पड़ते। गुरु के सन्मुख रहने वाले मनुष्य सदा-स्थिर प्रभु के दर पर सुर्ख-रू हो जाते हैं, वे सदा कायम रहने वाले परमात्मा में लीन हो जाते हैं।5।
</details>

<details><summary>दर्पण-पदार्थ</summary>

पद्अर्थ: अंतरु = अंदरूनी, हृदय। सचा = सफल। सनाइ = (स्ना = अरबी शब्द) कीर्ति महिमा। सचै थानि = सदा स्थिर रहने वाले स्थान में। जाउ = जाऊँ, मैं जाता हूँ।6।
</details>

<details><summary>दर्पण-भाषार्थ</summary>

अर्थ: हे भाई! मैं अपने गुरु से सदके जाता हूँ (जिसकी मेहर से मेरा) हृदय सफल हो गया है, मेरा मन सफल हो गया है, और, मैं सदा-स्थिर प्रभु की महिमा करता रहता हूँ। हे भाई! जो मनुष्य सदा-स्थिर प्रभु की महिमा करता है उसे सदा-स्थिर हरि की हजूरी में जगह प्राप्त हो जाती है।6।
</details>

<details><summary>दर्पण-पदार्थ</summary>

पद्अर्थ: सचु = सफल। मूरतु = महूरत। जितु = जिस में। सचु = सदा स्थिर प्रभु। आकारु = दिखता जगत।7।
</details>

<details><summary>दर्पण-भाषार्थ</summary>

अर्थ: हे भाई! वह समय सफल है, वह महूरत सफल है जब किसी मनुष्य का प्यार सदा कायम रहने वाले परमात्मा से बन जाता है। (जिस मनुष्य का प्रभु से प्यार बनता है, वह मनुष्य) उस सदा-स्थिर प्रभु को ही हर जगह देखता है, सदा-स्थिर हरि-नाम ही जपता है, ये सारा संसार उस को सदा कायम रहने वाले का स्वरूप ही दिखता है।7।
</details>

<details><summary>दर्पण-पदार्थ</summary>

पद्अर्थ: सचै = सदा स्थिर प्रभु ने। रजाइ = हुक्म।8।
</details>

<details><summary>दर्पण-भाषार्थ</summary>

अर्थ: हे नानक! (कह:) जब सदा-स्थिर प्रभु (जीवों को अपने साथ) मिलाता है तब ही (जीव उसके चरणों में) मिलते हैं, वह खुद ही अपने (साथ) मिला लेता है। जैसे उसे अच्छा लगता है, वह खुद हुक्म करता है और (जीवों को अपने चरणों से जोड़े) रखता है।8।1।
</details>

<details><summary>दर्पण-पदार्थ</summary>

पद्अर्थ: मनूआ = होछा मन। दह दिस = दसों दिशाओं में। दिस = दिशाएं, तरफ। इंद्री = काम-वासना। विआपि रही = जोर डाले रखती है। अधिकाई = बहुत। संतावै = दुखी करता है।1।
</details>

<details><summary>दर्पण-भाषार्थ</summary>

अर्थ: हे भाई! वह मनुष्य परमात्मा के गुण नहीं गा सकता, जिसका होछा मन दसों दिशाओं में दौड़ता रहता है, जिस पर काम-वासना बहुत जोर डाले रहती है, जिसे काम सदा सताता रहता है जिसको क्रोध सदा दुखी करता रहता है।1।
</details>

<details><summary>दर्पण-पदार्थ</summary>

पद्अर्थ: वाहु वाहु = महिमा। सहजे = सहज ही, आत्मिक अडोलता में टिक के ही। रवीजै = विलीन रहा जा सकता है। इसु जुग महि = मानव जनम में। दुलभु = मुश्किल से मिलने वाला। पीतै = पीया जा सकता है।1। रहाउ।
</details>

<details><summary>दर्पण-भाषार्थ</summary>

अर्थ: हे भाई! आत्मिक अडोलता में टिक के ही परमात्मा के गुणों की महिमा की जा सकती है। मानव जनम में परमात्मा का नाम एक अमूल्य वस्तु है। गुरु की मति पर चल के ही परमात्मा के नाम का रस पीया जा सकता है।1। रहाउ।
</details>

<details><summary>दर्पण-पदार्थ</summary>

पद्अर्थ: चीनि = पहचान के, सांझ डाल के। ता = तब। आपै आपु = अपने आप को। निज घरि = अपने (असल) घर में, प्रभु चरणों में।2।
</details>

<details><summary>दर्पण-भाषार्थ</summary>

अर्थ: हे भाई! जब गुरु के शब्द से सांझ डाल के मनुष्य का मन पवित्र हो जाता है तब वह परमात्मा के महिमा के गीत गाता है। जब मनुष्य गुरु की मति पर चल के अपने आत्मिक जीवन को पड़तालता है (आत्मिक जीवन का विष्लेशण करता है) तब वह परमात्मा के चरणों में जगह प्राप्त कर लेता है।2।
</details>

<details><summary>दर्पण-पदार्थ</summary>

पद्अर्थ: रंगि = रंग में। राते = रंगे हुए। निरमलु = पवित्र। मनि = मन में। चिंदिआ = चितवा हुआ। पाउ = प्राप्त कर।3।
</details>

<details><summary>दर्पण-भाषार्थ</summary>

अर्थ: हे मेरे मन! सदा परमात्मा के प्रेम-रंग में रंगा रह, सदा परमात्मा के महिमा के गीत गाता रह। (हे भाई!) परमात्मा सदा पवित्र है, सदा सुख देने वाला है (उसकी महिमा किया कर) मन-इच्छित फल हासिल करेगा।3।
</details>

<details><summary>दर्पण-पदार्थ</summary>

पद्अर्थ: से = से। साची = सदा कायम रहने वाली। वडिआई = इज्जत।4।
</details>

<details><summary>दर्पण-भाषार्थ</summary>

अर्थ: हे भाई! परमात्मा की शरण पड़ने से हम जीव नीच से उत्तम हो जाते हैं। परमात्मा पत्थर-चिक्त मनुष्य को भी (विकारों में) डूबते हुए को निकाल लेता है, उनके अंदर (स्वच्छ आत्मिक जीवन की) सुगंधि आ बसती है।4।  
अर्थ: जो गुरु की मति पर चल कर श्रेष्ठ मति प्राप्त कर लेते हैं, वे (मानो) विष से अमृत बन जाते हैं। वे मानो धतूरे से चँदन बन जाते हैं। उनके अँदर (स्वच्छ आत्मिक जीवन की) सुगँधि आ बसती है।5।  
अर्थ: हे भाई! मानव जनम बड़ी मुश्किल से मिलता है, जगत में आ के (मनुष्य जनम के द्वारा उसी मनुष्य ने कुछ) कमाया समझो, जिसे पूरे भाग्यों से गुरु मिल जाता है, और (वह) परमात्मा का नाम स्मरण करता है।6।
</details>

<details><summary>दर्पण-पदार्थ</summary>

पद्अर्थ: बिखु = जहर। से = से। अकहु = आक से, धतूरे से। परमल = चंदन। वासना = कीमती। सागरु = समुंदर। भाइआ = अच्छा लगा।7।
</details>

<details><summary>दर्पण-भाषार्थ</summary>

अर्थ: हे भाई! अपने मन के पीछे चलने वाले मनुष्य गलत रास्ते पर पड़े रहते हैं (आत्मिक मौत लाने वाले विकारों के) जहर में मस्त रहते हैं, और, कीमती मानव जन्म को (व्यर्थ) गवा लेते हैं। सदा ही सुखों से भरपूर हरि-नाम उन्हें पसंद नहीं आता, सदा-स्थिर हरि की महिमा वाला गुरु-शब्द उनको अच्छा नहीं लगता।7।
</details>

<details><summary>दर्पण-पदार्थ</summary>

पद्अर्थ: मुखहु = मुँह से। सभु को = हरेक जीव। हिरदै = हृदय में। मुकति = विकारों से खलासी।8।
</details>

<details><summary>दर्पण-भाषार्थ</summary>

अर्थ: हे भाई! मुँह से (बाहर-बाहर से) तो हरेक परमात्मा का नाम उचार देता है, पर किसी दुर्लभ व्यक्ति ने ही हरि-नाम अपने हृदय में बसाया है। हे नानक! (कह:) जिस मनुष्यों के हृदय में परमात्मा का नाम आ बसता है वे मनुष्य विकारों से मुक्ति पा लेते हैं।8।2।
</details>

<details open><summary>विश्वास-प्रस्तुतिः</summary>

वडहंसु महला १ छंत ੴ सतिगुर प्रसादि ॥
</details>

<details><summary>मूलम्</summary>

वडहंसु महला १ छंत ੴ सतिगुर प्रसादि ॥
</details>

<details><summary>दर्पण-पदार्थ</summary>

पद्अर्थ: काइआ = शरीर। कूड़ि = माया के मोह में। विगाड़ि = मैला करके। काहे नाईऐ = (तीर्थ-) स्नान का कोई लाभ नहीं। सचु = सदा स्थिर नाम का स्मरण। साच अंदरि = सदा स्थिर प्रभु के चरणों में टिक के। साचा = सदा स्थिर प्रभु (का रूप)। तामि = तब। लिखे बाझहु = प्रभु के लिखें हुकमों के बगैर। सुरति = ऊँची सोच, ध्यान।1।
</details>

<details><summary>दर्पण-भाषार्थ</summary>

अर्थ: शरीर को (हृदय को) माया के मोह में गंदा करके (तीर्थ-) स्नान करने का कोई लाभ नहीं है। वही मनुष्य नहाया हुआ (पवित्र) है और वही (प्रभु की हजूरी में) स्वीकार है जो सदा-स्थिर प्रभु-नाम-जपने की कमाई करता है। जब सदा-स्थिर-प्रभु के चरणों में जुड़ के जीव सदा स्थिर-प्रभु के साथ एक-मेक हो जाता है तब सदा-स्थिर रहने वाला परमात्मा मिल जाता है। पर, प्रभु के हुक्म के बिना मनुष्य की सूझ (झूठ में से निकल के) ऊँची नहीं हो सकती। सिर्फ जबानी (ज्ञान की) बातें करके बल्कि आत्मिक जीवन और खराब करता है। जहाँ भी (भाव, साधु-संगत में) जा के बैठें, प्रभु की महिमा ही करनी चाहिए, अपनी सूझ में प्रभु की महिमा की वाणी परोनी चाहिए। (नहीं तो) हृदय को माया के मोह में मैला करके (तीर्थ-) स्नान करने का क्या लाभ?।1।
</details>

[[0566]]
<details><summary>दर्पण-पदार्थ</summary>

पद्अर्थ: ता = तब ही। कहणु कहिआ = महिमा की। जा = जब। मनि = मन में। भाइआ = प्यारा लगा। मनहि = मन में। दूखि = दुख ने। जामि = जब। जिंनि = जिस (तू) ने। आपु = अपने आप को।2।
</details>

<details><summary>दर्पण-भाषार्थ</summary>

अर्थ: (पर, ये महिमा हे प्रभु! तेरी अपनी बख्शिश है) मैं तब ही महिमा कर सकता हूँ जब तू खुद प्रेरणा करता है।  
(प्रभु की मेहर से ही) प्रभु का आत्मिक जीवन देने वाला नाम मेरे मन को प्यारा लग सकता है। जब प्रभु का नाम मन को मीठा लगता है तब दुखों ने (उस मन में से) अपना डेरा उठा लिया (समझो)।  
हे प्रभु! जब तूने हुक्म किया तब आत्मिक आनंद मेरे मन में आ बसता है। हे प्रभु! जिस तू ने अपने आप को खुद ही (जगत-रूप में) प्रकट किया है, जब तू मुझे प्ररणा करता है तब ही मैं तेरी महिमा कर सकता हूँ। मेरी तो तेरे दर पे आरजू ही होती है, मेहर की नजर (तो) तू खुद ही करता है।2।
</details>

<details><summary>दर्पण-पदार्थ</summary>

पद्अर्थ: वारी = मानव जन्म की बारी। कढाए = देता है। किरतु कमावणा = की हुई मेहनत-कमाई के मुताबिक। सुआमि सेती = स्वामी से। वञावणा = वंजावणा, ख्वार करना, दुखी करना। रूआवणा = शिकायत करनी। देइ = देता है। मनहि = मना है, वर्जित। वावणा = गिला-शिकवा करना।3।
</details>

<details><summary>दर्पण-भाषार्थ</summary>

अर्थ: जीवों के किए कर्मों के अनुसार पति-प्रभु हरेक जीव को मानव जन्म की बारी देता है (पिछले कर्मों के संस्कारों के अनुसार ही किसी को अच्छा और किसी को बुरा बनाता है, इस वास्ते) किसी मनुष्य को बुरा कह कह के कोई झगड़ा नहीं खड़ा करना चाहिए (बुरा मनुष्य प्रभु की रजा में ही बुरा बना हुआ है) बुरे की निंदा करना प्रभु से झगड़ा करना है। (सो, हे भाई!) मालिक प्रभु से झगड़ा नहीं डालना चाहिए, इस तरह तो (हम) अपने आप को खुद ही तबाह कर लेते हैं।  
जिस मालिक के आसरे सदा जीना है, उसके साथ ही बराबरी करके (अगर दुख प्राप्त हुआ तो फिर उसके पास) जा के पुकार करने का कोई लाभ नहीं हो सकता। परमात्मा जो (सुख-दुख) देता है वह (खिले माथे) सहना चाहिए, गिला-श्किवा नहीं करना चाहिए, गिला-गुजारी करके व्यर्थ बोल-कुबोल नहीं बोलने चाहिए। (दरअसल बात ये है कि) हमारे किए कर्मों के अनुसार पति-प्रभु हमें मानव जनम की बारी देता है।3।
</details>

<details><summary>दर्पण-पदार्थ</summary>

पद्अर्थ: उपाईअनु = उसने पैदा की है। सभु कोइ = हरेक जीव। तुलि = बराबर। समसरे = बराबर। करमु = कृपा। धुरि = धुर से। कदे = कब की।4।
</details>

<details><summary>दर्पण-भाषार्थ</summary>

अर्थ: सारी सृष्टि परमात्मा ने स्वयं पैदा की है, खुद ही हरेक जीव पर मेहर की निगाह करता है। (उसके दर से सब जीव दातें मांगते हैं) कड़वी चीज (कोई भी) नहीं मांगता, हरेक जीव मीठी सुखदाई वस्तुएं ही मांगता है। हरेक जीव मीठे पदार्थों की मांग ही करता है, पर पति-प्रभु वही कुछ करता है (देता है) जो उसे अच्छा लगता है।  
जीव (दुनिया के मीठे पदार्थों की खातिर) दान-पुण्य करते हैं, ऐसे और भी धार्मिक कर्म करते हैं, पर परमात्मा के नाम के बराबर और कोई उद्यम नहीं है। हे नानक! जिस लोगों पर धुर से परमात्मा की ओर से बख्शिश होती है उन्हें नाम की दाति मिलती है।  
ये सारा जगत प्रभु ने खुद पैदा किया है और खुद ही सब पर मेहर की नजर करता है।4।1।
</details>

<details><summary>दर्पण-पदार्थ</summary>

पद्अर्थ: वखाणा = मैं उच्चारूँ। उपाईऐ = पैदा की है। सरब = सभी में। उपाइ = पैदा करके। धंधै = रोजी रोटी में, माया की दौड़ भाग में। इकि = कई। एतु भरमि = इस भ्रम में, इस भटकना में। तामि = तब ही।1।
</details>

<details><summary>दर्पण-टिप्पनी</summary>

नोट: ‘इकि’ है ‘इक/एक’ का बहुवचन।
</details>

<details><summary>दर्पण-भाषार्थ</summary>

अर्थ: हे प्रभु! मेहर कर कि मैं तेरा नाम स्मरण कर सकूँ। तूने सारी सृष्टि खुद ही पैदा की है और खुद ही सब जीवों में व्यापक है। तू खुद ही सब जीवों में समाया हुआ है, पैदा करके तूने खुद ही सुष्टि को माया की दौड़-भाग में लगाया हुआ है।  
कई जीवों को तू स्वयं ही राजे बना देता है, और कई जीवों को (भिखारी बना के) भिक्षा मांगने के वास्ते (दर-ब-दर) भटका रहा है।  
हे प्रभु! तूने लोभ और मोह को मीठा बना दिया है, जगत इस भटकना में पड़ के गलत रास्ते पर चल रहा है। अगर तू सदा अपनी मेहर करता रहे तो ही मैं तेरा नाम स्मरण कर सकता हूँ।1।
</details>

<details><summary>दर्पण-पदार्थ</summary>

पद्अर्थ: साचा = सदा स्थिर रहने वाला। मै मनि = मेरे मन में। भाणा = प्यारा लगता है। सुरि नर = श्रेष्ठ मनुष्य। सुघड़ = सुचजे। सुजाण = सुजान, माहिर। भावहे = भाते हैं। अहिला = उत्तम, श्रेष्ठ। मूढ़ मुगध = मूर्ख। मूले = बिल्कुल ही। सोइ = वही।2।
</details>

<details><summary>दर्पण-भाषार्थ</summary>

अर्थ: हे प्रभु! तेरा नाम सदा स्थिर रहने वाला है, तेरा नाम मेरे मन को प्यारा लगता है। जो मनुष्य तेरा नाम स्मरण करता है उसका दुख दूर हो जाता है और आत्मिक आनंद उसके अंदर आ बसता है।  
भाग्यशाली सदाचारी समझदार मनुष्य तेरी महिमा के गीत गाते हैं। हे प्रभु! जो बंदे तेरे मन को भाते हैं वे सुघड़ सुजान तेरी महिमा के गीत गाते हैं। पर, जो मनुष्य माया में मोहे जाते हैं वे तुझे नहीं स्मरण करते वे अपना अमूल्य जन्म गवा लेते हैं।  
अनेक ऐसे मूर्ख मनुष्य हैं जो, हे प्रभु! तुझे याद नहीं करते (वे ये नहीं समझते कि) जो जगत में पैदा हुआ है उसने (आखिर यहाँ से) चले जाना है। हे प्रभु! तेरा सदा ही स्थिर रहने वाला है, तेरा नाम मेरे मन को प्यारा लग रहा है।2।
</details>

<details><summary>दर्पण-पदार्थ</summary>

पद्अर्थ: वखतु = समय। तेरा वखतु = वह समय जब तू याद आए। अंम्रित = आत्मिक जीवन देने वाली। भाउ = प्रेम। साउ = स्वाद, आनंद। नामि = नाम में। जोइ = जो लोग। चढ़हि सवाइआ = बढ़ते फूलते हैं। जामि = जब। न पछाणी = मैं नहीं पहचानता।3।
</details>

<details><summary>दर्पण-भाषार्थ</summary>

अर्थ: हे प्रभु! तेरी महिमा की वाणी अमृत है (अटल आत्मिक जीवन देने वाली है) वह वक्त बहुत सुहावना लगता है जब तेरा नाम याद करते हैं। जिस बंदों को तेरे नाम का रस आता है वह सेवक प्रेम से तेरा नाम स्मरण करते हैं। उन ही लोगों को नाम का रस आता है जिनको ये नाम अमृत प्राप्त होता है। हे प्रभु! जो लोग तेरे नाम में जुड़ते हैं वह (आत्मिक जीवन की उन्नति में) सदा बढ़ते-फूलते रहते हैं।  
हे प्रभु! जब तक मैं तेरे साथ एक गहरी सांझ नहीं डालता तब तक और कोई एक भी धर्म-कर्म कोई एक भी संयम किसी अर्थ के नहीं। तेरी महिमा की वाणी आत्मिक जीवन-दाती है, वह वक्त बहुत सुहाना लगता है जब तेरा नाम स्मरण करते हैं।3।
</details>

[[0567]]
<details><summary>दर्पण-पदार्थ</summary>

पद्अर्थ: हउ = मैं। नावै = नाम से। निहचलु = अटल। न जावए = न जाए, नहीं जाता। चाकरु = सेवक। सहजि = अडोल आत्मिक अवस्था में। समावए = समाए, लीन होता है। नेड़ि = नजदीक। होवा = मैं होऊँ। तेरे नावए = तेरे नाम से।4।
</details>

<details><summary>दर्पण-भाषार्थ</summary>

अर्थ: हे प्रभु! तेरे सदा-स्थिर रहने वाले नाम से कुर्बान जाता हूँ। तेरा राज कभी भी नाश होने वाला नहीं है। हे प्रभु! तेरा राज सदा अटल रहने वाला है, ये कभी भी नाश नहीं हो सकता। वही मनुष्य तेरा असल भक्त-सेवक है जो (तेरा नाम स्मरण करके) आत्मिक अडोलता में टिका रहता है। कोई वैरी कोई दुख उस पर हावी नहीं हो सकता, कोई पाप उसके नजदीक नहीं फटकता।  
हे प्रभु! मैं सदा तेरे नाम से बलिहार जाता हूँ।4।
</details>

<details><summary>दर्पण-पदार्थ</summary>

पद्अर्थ: जुगह जुगंतरि = जुग जुग अंतरि, हरेक युग में। कीरति = महिमा। तेरै दुआरे = तेरे दर पे। साचा = सदा स्थिर रहने वाला। मुरारे = (मुर+अरि) परमात्मा। तामि = तब से ही। मंनि = (उनके) मन में। वसावहे = तू (नाम) बसाता है। भरमों = भटकना। तुझहि = तू ही। एहु = यह भ्रम भुलेखा। चुकावहे = तू चुका देता है, तू समाप्त कर देता है। जमहु = जम से। लेहु उबारे = बचा लेता है।5।
</details>

<details><summary>दर्पण-भाषार्थ</summary>

अर्थ: हे प्रभु! हरेक युग में ही तेरे भक्त मौजूद रहे हैं, जो, हे स्वामी! तेरे दर पर तेरी महिमा करते हैं, जो सदा तुझे ही सदा-स्थिर प्रभु को स्मरण करते हैं। हे प्रभु! तूझ सदा-स्थिर को वे तभी जप सकते हैं जब तू खुद उनके मन में अपना नाम बसाता है, जब तू उनके मन में से माया वाली भटकना दूर करता है जो तूने खुद ही पैदा की हुई है।  
हे प्रभु! गुरु की कृपा से तू अपने भक्तों पर मेहर करता है, और उनको जमों से बचा लेता है। हरेक युग में ही तेरे भक्त-सेवक मौजूद हैं।5।
</details>

<details><summary>दर्पण-पदार्थ</summary>

पद्अर्थ: अलख = (अलक्ष्य) अदृष्य। अपारा = जिसके गुणों का पार ना पाया जा सके। किउ करि = कैसे? करउ = मैं करूँ। हउ = मैं। आखि ना जाणा = मैं कहना नहीं जानता। तेरा = तेरा (स्वरूप)। बुझावहे = तू समझ देता है। संसारि = संसार में। सहसा = सहम। जाइ = दूर हो जाता है।6।
</details>

<details><summary>दर्पण-भाषार्थ</summary>

अर्थ: हे मेरे बड़े मालिक! हे अदृष्य मालिक! हे बेअंत मालिक! मैं (तेरे दर पर) कैसे विनती करूँ? मुझे तो विनती करनी भी नहीं आती। अगर तू खुद (मेरे पर) मेहर की निगाह करे तो ही मैं तेरे सदा-स्थिर नाम जल से सांझ डाल सकता हूँ। तेरा सदा-स्थिर नाम मैं तब ही पहचान सकता हूँ (तब ही इसकी कद्र पा सकता हूँ) जब तू स्वयं मुझे उसकी सूझ बख्शे, जब तू मेरे मन में से माया की तृष्णा और (इससे पैदा होने वाले) उन दुखों का सहम दूर करे जो कि जगत में तूने स्वयं ही पैदा किए हुए हैं।  
नानक विनती करता है कि जब मनुष्य गुरु के शब्द की विचार समझता है तो (इसके अंदर से दुख आदि का) सहम दूर हो जाता है (और यकीन बन जाता है कि) अदृष्य और बेअंत प्रभु खुद (सब जीवों के सिर पर) बड़ा मालिक है।6।
</details>

<details><summary>दर्पण-पदार्थ</summary>

पद्अर्थ: बंके = बाँके। लोइण = आँखें। दंत = दाँत। रसीला = (रस+आलय) सुंदर। नक = नाक (बहुवचन)। जिन = जिस के (जिसु = जिस का। जिन = जिन्हों का, जिस के)। लंमड़े = सुंदर लंबे। वाला = बाल, केश। कंचन काइआ = सोने का शरीर, सुंदर आरोग्य देह। ढाला = ढाला हुआ। सोवंन = सोने का। क्रिसन माला = वैजयंती माला (विष्णु की)। दुआरि = दर पे। सिख = शिक्षा। सहेलीहो = हे जीव स्त्रीयो! हंस हंसा = बड़े हंस, बहुत श्रेष्ठ मनुष्य। बग बगा = बड़े बगुले, महा ठग। लहै = दूर हो जाता है।7।
</details>

<details><summary>दर्पण-भाषार्थ</summary>

अर्थ: (हे सर्व-व्यापक विधाता! जगत की सारी सुंदरता तूने अपने स्वरूप से रची है। तूने ऐसे ऐसे स्त्री-पुरुष जिनके नैन-दाँत, नाक, केश आदि सारे ही अंग महान सुंदर हैं। उनमें, हे प्रभु! तू खुद ही बैठा जीवन ज्योति जगा रहा है। सो) हे प्रभु! तेरे नैन बांके हैं, तेरे दाँत सुंदर हैं, तेरा नाम सुंदर है, तेरे सुंदर लंबे केश हैं (जिनके सुंदर नाक हैं, जिनके सुंदर लंबे केश हैं; ये भी हे प्रभु! तेरे ही नाक व तेरे ही केश हैं)। हे प्रभु! तेरा शरीर सोने जैसा शुद्ध निरोग है और सुडोल है, मानो, सोने में ही ढला हुआ है।  
हे सहेलियो! (हे सत्संगी सज्जनों!) तुम उस परमात्मा (के नाम) की माला जपो (उस परमात्मा का नाम बार बार जपो) जिसका शरीर अरोग्य और सुडोल है, जैसे, सोने में ढला हुआ है।  
हे जीव-सि्त्रयो! मेरी शिक्षा सुनो! (अगर तुम भी उस आरोग्य और सुडोल स्वरूप वाले सर्व-व्यापक विधाता का नाम जपोगी, तो) तुम भी (अंत के समय) यम-राज के दरवाजे पर लाइन में खड़ी नहीं होवोगी। (जो लोग उस परमात्मा का नाम जपते हैं उनके) मन में से विकारों की मैल उतर जाती है। (नाम-जपने की इनायत से) महा-पाखण्डी बगुलों से श्रेष्ठ हंस बन जाते हैं (पाखण्डी लोगों से उच्च जीवन वाले गुरमुख बन जाते हैं)।  
हे सहेलियो! (उस सर्व-व्यापक प्रभु के) सुंदर नैन हैं, सुंदर दाँत हैं (इस दिखाई देते संसार की सारी ही सुंदरता का श्रोत प्रभु खुद ही है)।7।
</details>

<details><summary>दर्पण-पदार्थ</summary>

पद्अर्थ: मधुराड़ी = सोहणी मीठी। कुहकनि = कूकती हैं। कोइला = कोयलें। तरल = चंचल। जुआणी = जवानी। भाणी = प्यारी लगी। सारंग = हाथी। पगु = पैर। ठिमि ठिमि = मटक मटक के। आपु = अपने आप को। संधूरए = मस्त करता है। स्रीरंग = श्री रंग, लक्ष्मी पति प्रभु। माती = मतवाली। उदक = पानी। वाणी = उपमा भरपूर वाणी, महिमा की वाणी। बिनवंति = विनती करता है।8।
</details>

<details><summary>दर्पण-भाषार्थ</summary>

अर्थ: (कहीं मीठी वैराग भरी सुर में कोयलें कूक रही हैं, कहीं चंचल जवानी में मद्-मस्त सुंदरियां हैं जो मस्त हाथी की तरह बड़ी मटक से चलती हैं। हे प्रभु! ये कोयल की मीठी बोली और चंचल जवानी का मद सब कुछ तूने खुद ही पैदा किया है। सो, हे प्रभु!) तेरी (मस्त) चाल (मन को) सुख देने वाली है, तेरी बोली सोहानी और मधुर है। (तेरी ही पैदा की हुई) चंचल जवानी की मद् भरी सुंदरीयां हैं।  
ये चंचल जवानी प्रभु ने खुद ही पैदा की, उसे खुद को ही इसका पैदा करना अच्छा लगा, उसने अपने ही मन की इच्छा पूरी की। (चंचल जवानी से मद्-मस्त सुंदरियों में बैठ के प्रभु खुद ही) मस्त हाथी की तरह मटक-मटक के पैर धरता है, वह खुद ही अपने आप को (जवानी के मद् में) मस्त कर रहा है। (प्रभु की अपनी ही कृपा से कोई अति भाग्यशाली जीव-स्त्री उस) लक्ष्मी-पति के प्रेम रंग में रंगी हुई (उसके नाम में) मस्त फिरती है, (उसका जीवन पवित्र हो जाता है) जैसे गंगा का पानी (पवित्र माना जाता है)।  
हरि का दास नानक विनती करता है: हे प्रभु! तेरी चाल सुहानी है और तेरी बोली मीठी-मीठी है।8।2।
</details>

<details open><summary>विश्वास-प्रस्तुतिः</summary>

वडहंसु महला ३ छंत ੴ सतिगुर प्रसादि ॥
</details>

<details><summary>मूलम्</summary>

वडहंसु महला ३ छंत ੴ सतिगुर प्रसादि ॥
</details>

<details><summary>दर्पण-पदार्थ</summary>

पद्अर्थ: पिर = पति। कै रंगि = के प्रेम रंग में। रती = रंगी हुई। मुईए = हे मरी हुई! हे मरजाणी! हे माया के मोह में अछूती हो चुकी! नरे = हे जीव-स्त्री! सचै = सदा स्थिर प्रभु में। सबदि = गुरु के शब्द द्वारा। रावे = माणता है, मिला हुआ है। भाइ = प्रेम के कारण। कंति = कंत ने। सिउ = साथ। नेहु = प्यार। आपु = स्वै भाव। सा धन = जीव-स्त्री। सुहाई = सुहाने जीवन वाली। कसाई = कसी हुई, खींची हुई। प्रेम कसाई = प्रेम में खिंची हुई। पिरि = पिर ने। साहि = शाहि, शाह ने।1।
</details>

<details><summary>दर्पण-टिप्पनी</summary>

नोट: शब्द ‘पिर’, ‘पिरु’ और ‘पिरि’ के व्याकर्णक अर्थ का ध्यान रखें।
</details>

<details><summary>दर्पण-भाषार्थ</summary>

अर्थ: हे माया के मोह से अछूती हो चुकी जीव-स्त्री! तू भाग्यशाली हो गई है, क्योंकि तू अपने पति के प्रेम रंग में रंगी गई है। गुरु के शब्द की इनायत से तू सदा-स्थिर रहने वाले प्रभु में लीन रहती है, तुझे तेरे इस प्रेम-प्यार के कारण प्रभु-पति अपने चरणों में जोड़े रखता है।  
जिस जीव-स्त्री ने सदा कायम रहने वाले प्रभु से प्यार किया, स्नेह पैदा किया, प्रभु-पति ने उसका जीवन सुंदर बना दिया। जब जीव-स्त्री ने (अपने अंदर से) स्वै भाव दूर किया, तब उसने (अपने अंदर ही) प्रभु-पति को पा लिया, गुरु के शब्द की इनायत से (उसका मन प्रभु में) लीन हो गया।  
प्रभु-प्रेम की खिची हुई सदाचारी जीव-स्त्री गुरु के शब्द के द्वारा सोहणे जीवन वाली बन जाती है, उसके हृदय में प्रभु चरणों की प्रीति टिकी रहती है। हे नानक! (कह:) ऐसी सदाचारी जीव-स्त्री को प्रभु-पति ने स्वयं ही अपने साथ मिला लिया है, सदा कायम रहने वाले शाह ने उसका जीवन सँवार दिया है।1।
</details>

[[0568]]
<details><summary>दर्पण-पदार्थ</summary>

पद्अर्थ: निरगुणवंतड़ीए = हे गुणों से वंचित जीवात्मा! हदूरे = हाजिर नाजर, अंग संग। गुरमुखि = गुरु की शरण पड़ के। राविआ = हृदय में बसाया। मुईए = हे आत्मिक मौत सह रही जीवात्मा! रवि रहिआ = व्यापक है। हजूरे = अंग संग। जुगि जुगि = हरेक युग में। एको = एक प्रभु ही। जाता = प्रसिद्ध। धन = जीव-स्त्री। बाली = बाल स्वभाव वाली, बालिका। भोली = भोले स्वभाव वाली। सहजि = आत्मिक अडोलता में। करम विधाता = जीवों के किए कर्मों के अनुसार पैदा करने वाला। जिनि = जिस ने। सबदि = गुरु के शब्द द्वारा। सुभाखिआ = उचारा, महिमा की। हरि सरि = हरि सरोवर में। कामणि = कामिनी, जीव-स्त्री। सा = वह (स्त्रीलिंग)। पिर भावै = पति को अच्छी लगती है।2।
</details>

<details><summary>दर्पण-भाषार्थ</summary>

अर्थ: हे गुण-हीन जीवात्मा! प्रभु-पति को अपने अंग-संग बसता देखा कर। हे जिंदे! प्रभु-पति जर्रे-जर्रे में व्यापक है; उसे हर जगह हाजर-नाजर (विद्यमान, मौजूद) देख। वह प्रभु ही हरेक युग में (जीता-जागता) प्रसिद्ध है। जो जीव-स्त्री बाल स्वभाव हो के भोले सवभाव वाली बन के आत्मिक अडोलता में टिक के उस प्रभु पति को याद करती रहती है, उसे वह विधाता मिल जाता है। हे जीवात्मा! जिस जीव-स्त्री ने हरि-नाम का स्वाद चख लिया है, जिसने गुरु के शब्द के माध्यम से उस प्रभु की महिमा करनी शुरू कर दी, वह उस सरोवर-प्रभु में हर समय डुबकी लगाए रखती है। हे नानक! (कह:) वही जीव-स्त्री प्रभु-पति को प्यारी लगती है जो गुरु के शब्द द्वारा हर वक्त उसके चरणों में जुड़ी रहती है।2।
</details>

<details><summary>दर्पण-पदार्थ</summary>

पद्अर्थ: सोहागणी = वह जीव स्त्रीयां जिन्होंने प्रभु पति को प्रसन्न कर लिया है। जाइ = जा के। मुईए = हे आत्मिक मौत सह रही जीवात्मा! आपु = स्वै भाव। रंग सिउ = आनंद से। रंगि = प्रेम रंग में। राती = रंगी हुई। सहजे = आत्मिक अडोलता में। माती = मस्त। अनदिनु = हर रोज, हर समय। सुभाइआ = पसंद आया। जिनि = जिस ने। सचु = सदा स्थिर हरि नाम।3।
</details>

<details><summary>दर्पण-भाषार्थ</summary>

अर्थ: हे आत्मिक मौत सह रही जीवात्मा! जा के (उन) सुहागनों से (जीवन-जुगति) पूछ, जिन्होंने अपने अंदर से स्वैभाव दूर कर लिया है। पर जिन्होंने अपने अंदर से स्वै भाव दूर नहीं किया उन्होंने प्रभु की रजा (में चलने की विधि) नहीं सीखी। जिन्होंने स्वै भाव दूर कर लिया, उन्होंने (अपने अंदर ही) प्रभु-पति को पा लिया, प्रभु-पति प्रेम से उन्हें अपने मिलाप के आनंद में रखता है। जो जीव-स्त्री सदा प्रभु के प्रेम रंग में रंगी रहती है, आत्मिक अडोलता में मस्त रहती है, वह हर समय प्रभु-पति का नाम सिमरती रहती है। वह जीव-स्त्री बहुत भाग्यशाली है, उसके हृदय में प्रभु-चरणों की लगन बनी रहती है, उसको प्रभु का प्यार अच्छा लगता है। हे नानक! जिस जीव-स्त्री ने सदा-स्थिर प्रभु के नाम को अपनी जिंदगी का श्रृंगार बना लिया है वह सदा आत्मिक अडोलता में लीन रहती है।3।
</details>

<details><summary>दर्पण-पदार्थ</summary>

पद्अर्थ: गुर कै भाए = गुरु के अनुसार, गुरु के प्रेम में। वरु = पति। रावहि = तू मिलाप प्राप्त कर लेगी। निज घरि = अपने असल घर में, प्रभु की हजूरी में। पाए = पा के। वजाए = बजाती है, प्रभाव हृदय में बसाती है। रलीआला = रलियों का घर, आनंद का श्रोत। बाला = जवान। कंति = कंत ने। अनदिनु = हर रोज। मसतकि = माथे पर। कामणि = जीव-स्त्री। रंगि = प्रेम में।4।
</details>

<details><summary>दर्पण-भाषार्थ</summary>

अर्थ: हे आत्मिक मौत सह रही जीव-स्त्री! तू (अपने अंदर से) अहंकार को दूर कर, और गुरु के अनुसार चल (जीवन चला)। (अगर तू गुरु के मुताबिक चलेगी, तो) प्रभु की हजूरी में निवास हासिल करके तू सदा के लिए प्रभु-पति के मिलाप का आनंद लेती रहेगी।  
हे जीवात्मा! जो जीव-स्त्री अपने दिल में गुरु शब्द बसा लेती है, वह प्रभु की हजूरी में जगह प्राप्त कर लेती है, वह सदा के लिए भाग्यशाली हो जाती है (उसे समझ आ जाती है कि) प्रभु-पति ही आनंद का श्रोत है, प्रभु-पति का यौवन सदा कायम रहने वाला है, उस जीव-स्त्री को प्रभु-कंत ने सदा के लिए सुंदर जीवन वाली बना दिया।  
हे नानक! जब जीव-स्त्री गुरु के अनुसार चलती है, तब वह प्रभु के प्रेम-रंग में रंगी जाती है, उसको प्रभु-पति सोहाग मिल जाता है, उसके माथे पर भाग्य जाग जाते हैं, गुरु के शब्द के माध्यम से वह सदा-स्थिर प्रभु में लीन हो के सोहाने आत्मिक जीवन वाली बन जाती है।4।
</details>

<details><summary>दर्पण-पदार्थ</summary>

पद्अर्थ: गुरमुखि = गुरु की शरण पड़ के। वापारु = नाम का व्यापार। सहजे = आत्मिक अडोलता में। अनदिनु = हर रोज, हर वक्त। वखाणीऐ = उचारना चाहिए। लाहा = लाभ। पीजै = पीना चाहिए। रावीजै = हृदय में बसाना चाहिए। वखाणै = उचारता है। संग्रहि = इकट्ठे करके। आपै आपु = अपने आप को। विकणहि = बिक जाते हैं, दूर हो जाते हैं। निराली = अनोखी।1।
</details>

<details><summary>दर्पण-भाषार्थ</summary>

अर्थ: हे भाई! अगर गुरु के माध्यम से आत्मिक अडोलता में टिक के (हरि-नाम का) व्यापार किया जाए, तो ये सारा व्यापार मनुष्य के लिए फलदायक होता है। हे भाई! परमात्मा का नाम हर वक्त उचारना चाहिए, प्रभु के नाम का रस पीना चाहिए- यही है मानव जन्म की कमाई। हरि-नाम का स्वाद लेना चाहिए, हरि नाम हृदय में बसाना चाहिए- यही मानव जन्म का लाभ है। जो मनुष्य हर वक्त प्रभु का नाम उचारता है, वह (अपने अंदर आत्मिक) गुण एकत्र करके अपने आत्मिक जीवन को परखता रहता है, (इस तरह उसके सारे) अवगुण दूर हो जाते हैं।  
हे भाई! जिस मनुष्य ने गुरु की शिक्षा हासिल कर ली, उसे बड़ा आदर मिला। हे भाई! सदा-स्थिर प्रभु की महिमा के शब्द में जुड़ के हरि-नाम-रस पीना चाहिए। हे नानक! परमात्मा की भक्ति एक आश्चर्यजनक दाति है (कृपा है), पर किसी दुर्लभ मनुष्य ने ही गुरु की शरण पड़ कर ही भक्ति की है।1।
</details>

<details><summary>दर्पण-पदार्थ</summary>

पद्अर्थ: गुरमुखि = गुरु के सन्मुख रह के। अंतरि = (मन के) अंदर। सरीरि = शरीर में, दिल में। लीजै जमाए = उगा लेनी चाहिए। घर = हृदय। भुंचु = खा। लाहा = लाभ। परथाए = परलोक का। मंनि = मन में। धनु = धन्य, सराहनीय। बूझै = (आत्मिक जीवन को) समझ लेता है। मनमुख = अपने मन के पीछे चलने वाला मनुष्य। न जाए = दूर नहीं होती। सुभाए = सु+भाव से, प्रेम से। सबदि = शब्द में (जुड़ के)।2।
</details>

<details><summary>दर्पण-भाषार्थ</summary>

अर्थ: हे भाई! गुरु के सन्मुख रह के हरि-नाम की खेती अपने मन में बीजनी चाहिए, हरि-नाम बीज अपने हृदय में उगाना चाहिए। हे भाई! तू अपने हृदय में हरि-नाम का स्वाद चखा कर, और, इस तरह परलोक का लाभ कमा। जो मनुष्य परमात्मा का नाम अपने मन में बसाता है वह परलोक का लाभ (भी) कमा लेता है, उसकी नाम-खेती उसका नाम-व्यापार सराहनीय है। जो मनुष्य परमात्मा का नाम स्मरण करता है, जो हरि-नाम अपने मन में बसाता है वह गुरु शब्द की विचार की इनायत से (आत्मिक जीवन को) समझ लेता है।  
हे भाई! अपने मन के पीछे चलने वाले मनुष्य निरी संसारिक खेती निरा दुनियावी व्यापार करके थक जाते हैं, उनकी माया की तृष्णा नहीं मिटती, माया की भूख दूर नहीं होती। हे नानक! (कह: हे भाई!) तू प्रेम से सदा-स्थिर प्रभु की महिमा के शब्द में जुड़ के अपने मन में परमात्मा का नाम-बीज बीजा कर।2।
</details>

<details><summary>दर्पण-पदार्थ</summary>

पद्अर्थ: वापारि = व्यापार में। मसतकि = माथे पर। निज घरि = प्रभु की हजूरी में। बैरागो = लगन। सचि = सदा स्थिर प्रभु में। वीचारी = विचारवान। बउराना = झल्ला, कमला, बावरा। सबदे = शब्द से ही। भउ भंजन = डर नाश करने वाला।3।
</details>

<details><summary>दर्पण-टिप्पनी</summary>

नोट: ‘सुोहागो’ के बारे में। शब्द ‘सोहागो’ है, यहाँ ‘सुहागो’ पढ़ना है। अक्षर ‘स’ के साथ दो मात्राएं ‘ु’ और ‘ो’ लगी हैं।
</details>

<details><summary>दर्पण-भाषार्थ</summary>

अर्थ: हे भाई! हरि-नाम स्मरण के व्यापार में वही मनुष्य लगते हैं जिनके माथे पर अहो भाग्य की मणि चमक पड़ती है। गुरु की मति की इनायत से उनका मन प्रभु की हजूरी में टिक जाता है, सदा स्थिर प्रभु की महिमा के शब्द के द्वारा उनको हरि नाम की लगन लग जाती है। जिस मनुष्यों के मुंह पर माथे पर भाग्य जाग जाते हैं, सदा स्थिर हरि में उनकी लगन लग जाती है, सदा-स्थिर प्रभु (के प्रेम-रंग) में रंगे हुए वे विचारवान बन जाते हैं।  
पर, हे भाई! परमात्मा के नाम के बिना सारा जगत (अहंकार में) बावरा हुआ फिरता है (ये) अहंकार गुरु के शब्द के द्वारा ही दूर किया जा सकता है।  
सदा-स्थिर प्रभु की महिमा के शब्द में जुड़ के (मनुष्य के अंदर उच्च) बुद्धि का प्रकाश हो जाता है, गुरु की शरण पड़ने से हरि-नाम का सोहाग प्राप्त हो जाता है। हे नानक! जिस मनुष्य के माथे के भाग्य जाग उठते हैं, उसको गुरु शब्द के द्वारा डर नाश करने वाला परमात्मा मिल जाता है, वह मनुष्य सदा हरि-नाम को हृदय में बसाए रखता है।3।
</details>

[[0569]]
<details><summary>दर्पण-पदार्थ</summary>

पद्अर्थ: हुकमे = हुक्म में ही (रह के)। मंनि = मन में, (हुक्म को) मन में (बसा के)। मेलि = मेल में, प्रभु चरणों में। हुकमि = हुक्म में। सहजि = आत्मिक अडोलता में। सची = सदा स्थिर रहने वाली। ते = से। सचु = सदा स्थिर रहने वाला। आपु = स्वै भाव। कहु = कह, उचार।4।
</details>

<details><summary>दर्पण-भाषार्थ</summary>

अर्थ: हे भाई! जिस मनुष्य ने परमात्मा की रजा को अपनी खेती बनाया है अपना व्यापार बनाया है, वह प्रभु की रजा में रह के, रजा को मन में बसा के (लोक-परलोक में) आदर हासिल करता है। हे भाई! गुरु की मति पर चलने से ही परमात्मा की रजा को समझा जा सकता है, रजा में चलने से ही प्रभु-चरणों में मिलाप होता है।  
हे भाई! जिस मनुष्य को गुरु का शब्द प्रभु की रजा में जोड़ता है आत्मिक अडोलता में लीन करता है वह अपार प्रभु को मिल जाता है। वह मनुष्य गुरु के माध्यम से सदा टिकी रहने वाला सम्मान प्राप्त कर लेता है, गुरु के माध्यम से ही सदा-स्थिर प्रभु को, सुंदर जीवन बनाने वाले प्रभु को मिल जाता है। जो मनुष्य गुरु की शरण पड़ कर स्वै भाव दूर कर लेता है वह हरेक डर को नाश करने वाले प्रभु से मिल लेता है, वह प्रभु-चरणों में लीन हो जाता है।  
हे नानक! तू भी उस प्रभु का नाम स्मरण कर जो माया के प्रभाव से रहित है जो अगम्य (पहुँच से परे) है (मनुष्य की बुद्धि के पहुँच से परे है) जिस तक ज्ञान-इंद्रिय की पहुँच नहीं हो सकती, और जो अपनी रजा अनुसार हर जगह व्यापक है।4।2।
</details>

<details><summary>दर्पण-पदार्थ</summary>

पद्अर्थ: मन = हे मन! सचु = सदा स्थिर प्रभु। समालि = हृदय में बसाए रख। घरि = हृदय में। सुखि = आनंद से। जमकालु = मौत, आत्मिक मौत। जोहि न साकै = देख नहीं सकता। लिव = लगन। सचि = सदा स्थिर प्रभु में। आवणु जाणु = जनम मरण का चक्कर। रहाए = खत्म हो जाता है। दूजै भाइ = माया के प्यार में। विगुती = ख्वार हो रही है। मनमुखि = अपने मन के पीछे चलने वाली दुनिया। जमकालि = मौत ने, आत्मिक मौत ने। मोही = मोह में फसा रखी है।1।
</details>

<details><summary>दर्पण-भाषार्थ</summary>

अर्थ: हे मेरे मन! सदा कायम रहने वाले परमात्मा को तू सदा अपने अंदर बसाए रख, (इसकी इनायत से) तू अपनी अंतरात्मा में आनंद से टिका रहेगा, आत्मिक मौत तेरे आगे अपना जोर नहीं डाल सकेगी।  
जो मनुष्य सदा स्थिर प्रभु में, गुरु के शब्द में, तवज्जो जोड़े रखता है, मौत (आत्मिक मौत) उसकी ओर देख भी नहीं सकती, उसका मन सदा-स्थिर प्रभु के रंग में सदा रंगा रह के पवित्र हो जाता है, उस मनुष्य के जनम-मरण का चक्कर समाप्त हो जाता है।  
पर, अपने मन के पीछे चलने वाली दुनिया माया के प्यार में माया की भटकना में दुखी होती रहती है, आत्मिक मौत ने उसे अपने मोह में फसा के रखा होता है। (इस वास्ते) नानक कहता है: हे मेरे मन! (मेरी बात) सुन, तू सदा स्थिर प्रभु को सदा अपने अंदर बसाए रख।1।
</details>

<details><summary>दर्पण-पदार्थ</summary>

पद्अर्थ: अंतरि = अंदर। निधानु = खजाना। भालि = ढूंढ। जो भावै = जो (प्रभु को) अच्छा लगता है, जो प्रभु की रजा है। सो भुंचि = उस को खा, उसे अपनी खुराक बना। निहालि = देख। गुरमुखि = गुरु के सन्मुख रहने वाले। गुरमुखि नदरि निहालि = गुरु के सन्मुख रहने वाले लोगों की निगाह के साथ देख। सखाई = मित्र। मनमुख = अपने मन के पीछे चलने वाले। अंधुले = अंधे। दूजै भाइ = माया के मोह में। खुआई = ख्वारी, परेशानी, दुख संताप। जमकालि = मौत ने, आत्मिक मौत ने।2।
</details>

<details><summary>दर्पण-भाषार्थ</summary>

अर्थ: हे मेरे मन! (सारे सुखों का) खजाना (परमात्मा) तेरे अंदर बस रहा है, तू इस पदार्थ को बाहर (जंगल आदि में) ना ढूँढता फिर। हे मन! परमात्मा की रजा को अपनी खुराक बना, और गुरु के सन्मुख रहने वाले बंदों की निगाह की तरफ देख। हे मेरे मन! गुरमुखों वाली नजर से देख, तेरे अंदर ही तुझे हरि-नाम-मित्र (मिल जाएगा)। आत्मिक जीवन की समझ से वंचित, माया के मोह में अंधे हुए, अपने मन के पीछे चलने वाले मनुष्यों को माया के मोह के कारण परेशानियां ही होतीं हैं।  
हे नानक! (कह:) आत्मिक मौत ने सारी दुनिया को (अपने जाल में) बांध रखा है, परमात्मा के नाम के बिना कोई जीव (इस जाल में से) खलासी हासिल नहीं कर सकता। (हे मन!) तेरे अंदर ही नाम-खजाना मौजूद है, तू इस खजाने को बाहर (जंगल आदि में) ना ढूँढता फिर।2।
</details>

<details><summary>दर्पण-पदार्थ</summary>

पद्अर्थ: पाइ कै = प्राप्त करके, पा कर। इकि = कई। सचि = सदा स्थिर प्रभु के नाम में। सेवनि = सेवते हैं। सबदु अपारा = बेअंत हरि की महिमा के शब्द। नामे = नाम ही, नाम में ही। नउनिधि = नौ खजाने। माहि = मोह में। विआपे = फसे हुए। दूखि = दुख में। संतापे = व्याकुल। दूजै = माया (के मोह) में। पति = इज्जत। सतिगुरि = गुरु ने। बूझ बुझाई = समझ दी।3।
</details>

<details><summary>दर्पण-टिप्पनी</summary>

नोट: ‘इकि’ है ‘इक/एक’ का बहुवचन।
</details>

<details><summary>दर्पण-भाषार्थ</summary>

अर्थ: हे मेरे मन! कई (भाग्यशाली ऐसे) हैं जो इस कीमती मानव जन्म को हासिल करके सदा-स्थिर परमात्मा के स्मरण के व्यापार में लग जाते हैं, वे अपने गुरु की बताई हुई सेवा करते हैं, और, बेअंत प्रभु की महिमा का शब्द अपने हृदय में बसाते हैं। वह मनुष्य बेअंत हरि की महिमा की वाणी अपने अंदर बसाते हैं, परमात्मा का नाम उनको प्यारा लगता है, प्रभु के नाम में ही उन्होंने (जैसे, दुनिया के) नौ खजाने प्राप्त कर लिए होते हैं।  
पर अपने मन के पीछे चलने वाले मनुष्य माया के मोह में फसे रहते हैं, दुख में (ग्रसे हुए) व्याकुल हुए रहते हैं, माया के मोह में फंस के उन्होंने अपनी इज्जत गवा ली होती है।  
हे नानक! जिस मनुष्यों को सतिगुरु ने ये समझ बख्श दी होती है कि मानव जन्म बड़ी मुश्किल से मिलता है, वे मनुष्य (अपने अंदर से) अहंकार को दूर करके सदा स्थिर हरि की महिमा के शब्द में लीन रहते हैं, वे मनुष्य सदा स्थिर प्रभु (के प्रेम-रंग में) खूब रंगे रहते हैं।3।
</details>

<details><summary>दर्पण-पदार्थ</summary>

पद्अर्थ: से जन = वे लोग। मारहि = मार लेते हैं, वश कर लेते हैं। बैरागी = निर्मोह। सचि = सदा स्थिर प्रभु में। लिव = लगन। आपणा आपु = अपने आत्मिक जीवन को। मति = बुद्धि। निहचल = अडोल। गूढ़ी = (प्रेम रंग में) गूढ़ी (रंगी हुई)। गुरमुखि = गुरु के सन्मुख रहके। सहजे = आत्मिक अडोलता में। इकि = कई। कामणि = स्त्री। हितकारी = हित करने वाले। मोहि = मोह में। पिआरी = प्यार करने वाली।4।
</details>

<details><summary>दर्पण-टिप्पनी</summary>

नोट: ‘इकि’ है ‘इक/एक’ का बहुवचन।
</details>

<details><summary>दर्पण-भाषार्थ</summary>

अर्थ: हे मेरे मन! वे मनुष्य अति भाग्यशाली होते हैं जो अपने गुरु की बताई हुई सेवा करते हैं, जो अपने मन को वश में रखते हैं, वे मनुष्य (दुनियावी कार्य-व्यवहार करते हुए भी माया की ओर से) निर्मोह रहते हैं, वे मनुष्य दुनिया की ओर से विरक्त रहते हैं, सदा स्थिर प्रभु में उनकी तवज्जो जुड़ी रहती है, अपने आत्मिक जीवन को वह (सदा) पड़तालते रहते हैं (आत्म चिंतन करते रहते हैं), गुरु की शरण पड़ कर उनकी मति (माया से) अडोल रहती है, प्रेम रंग में गूढ़ी रंगी रहती है, आत्मिक अडोलता में टिक के वे परमात्मा का नाम स्मरण करते रहते हैं।  
(पर, हे मन!) कई ऐसे बद्-नसीब होते हैं जो (काम के वश हो के) स्त्री से (ही) हित करते हैं जो माया के मोह में ही मगन रहते हैं जो अपने मन के पीछे चलते हुए (गफ़लत की नींद में) सोए रहते हैं।  
हे नानक! (कह:) वे मनुष्य अति भाग्यशाली होते हैं जो आत्मिक अडोलता में टिक के अपने गुरु की बताई हुई सेवा करते रहते हैं।4।3।
</details>

[[0570]]
<details><summary>दर्पण-पदार्थ</summary>

पद्अर्थ: रतन पदारथ = कीमती रत्न। वणजीअहि = व्यापार किए जाते हैं, खरीदे जाते हैं। सतिगुरि = गुरु ने। गुण महि = (परमात्मा की) महिमा में (जुड़ के)। गुणी = गुणों के मालिक प्रभु में। समाई = लीनता। समाए = लीन हो जाता है। संसारे = जगत में (आ के)। दूजै = माया में। अधारे = आसरा। एतु = इस में। वापारि = व्यापर में। एतु वापारि = इस व्यापार में।1।
</details>

<details><summary>दर्पण-भाषार्थ</summary>

अर्थ: हे भाई! जिस मनुष्य को गुरु ने (आत्मिक जीवन की) सूझ बख्श दी (उसके हृदय-नगर में सदा परमात्मा की महिमा के) कीमती रत्नों का व्यापार होता रहता है, उसको परमात्मा की भक्ति की कमाई प्राप्त होती रहती है, परमात्मा की महिमा में जुड़ के उसकी लीनता गुणों के मालिक प्रभु में हो जाती है।  
हे भाई! जिस मनुष्य को परमात्मा खुद (आत्मिक जीवन की) समझ देता है वह मनुष्य प्रभु की महिमा में टिक के गुणों के मालिक प्रभु में लीन हो जाता है, वह जगत में (जन्म ले के) प्रभु की भक्ति का लाभ कमाता है। गुरु की मति पर चल के वह हरि-नाम को (अपनी जिंदगी का) आसरा बनाए रखता है (उसे निश्चय रहता है कि) भक्ति के बिना आत्मिक आनंद नहीं मिल सकता, माया के मोह में फसने वाले ने (लोक-परलोक में अपनी) इज्जत गवा ली।  
हे भाई! जिस मनुष्य को परमात्मा इस (नाम-) व्यापार में लगा देता है वह सदा नाम का व्यापार करता है, नाम का ही लाभ कमाता है। भाई! जब गुरु (आत्मिक जीवन की) समझ बख्शता है तो (मनुष्य के हृदय-शहर में) प्रभु की महिमा के कीमती रत्नों का व्यापार होने लगता है।1।
</details>

<details><summary>दर्पण-पदार्थ</summary>

पद्अर्थ: सभु दुखु = निरा दुख। खोटा = (आत्मिक जीवन में) घाटा डालने वाला। बोलि = बोल के। बिखु = (आत्मिक जीवन को खत्म करने वाली माया के मोह का) जहर। वधहि = बढ़ते हैं। सहसा = सहम। पति = इज्जत। वादु = झगड़ा, बहस। वखाणहि = उचारते हैं। न चूकै = नहीं समाप्त होता।2।
</details>

<details><summary>दर्पण-भाषार्थ</summary>

अर्थ: हे भाई! माया का मोह निरा दुख ही (पैदा करता) है (निरी माया की खातिर दौड़-भाग) आत्मिक जीवन में घाटा डालने वाला व्यापार है, (इस तरह) झूठ बोल बोल के (आत्मिक मौत लाने वाले मोह का) जहर खाया जाता है, (जिसके कारण मनुष्य के अंदर) अनेक विकार बढ़ते जाते हैं। अनेक विकार बढ़ते जाते हैं, ये जगत भी (निरा) सहम (का घर ही प्रतीत होता) है, परमात्मा के नाम से टूट के मनुष्य (लोक-परलोक में) इज्जत गवा लेता है।  
जिस मनुष्य को सदा माया का मोह प्यारा लगता है उसके जनम-मरण का चक्र कभी समाप्त नहीं होता। हे भाई! माया का मोह निरा दुख ही (पैदा करता) है, (निरी माया की खातिर दौड़-भाग) आत्मिक जीवन में घाटा डालने वाला व्यापार है।2।
</details>

<details><summary>दर्पण-पदार्थ</summary>

पद्अर्थ: सभि = सारे। परखीअनि = परखे जाते हैं। तितु = उस में। तितु दरबारा = उस दरबार में। सुटीअनि = परे फेंके जाते हैं, रद्द किए जाते हैं। ऊभे = खड़े हुए। करनि = करते हैं। मुगध = मूर्ख। मनमुखि = अपने मन के पीछे चल के। बिखिआ = जहर। जिनि = जिस (माया) ने। भुलाइआ = गलत रास्ते पर डाल दिया। साचा = सदा कायम रहने वाला। भाइआ = पसंद आया। करि = करके। तितु सचै दरवारा = उस सदा कायम रहने वाले दरबार में।3।
</details>

<details><summary>दर्पण-भाषार्थ</summary>

अर्थ: हे भाई! बुरे और अच्छे सारे (जीव) उस सदा कायम रहने वाले परमात्मा के दरबार में परखे जाते हैं। बुरे लोग तो दरबार में रद्द कर दिए जाते हैं, वे वहां खड़े हो के पुकार करते हैं। जिस मनुष्यों ने अपने मन के पीछे चल के अपना मानव जन्म गवा लिया, वह मूर्ख गवार (प्रभु की दरगाह में परे फेंके जाने पर) खड़े पुकार करते हैं (तरले-मिन्नतें करते हैं)। (आत्मिक जीवन को खत्म करने वाली) जिस जहर-माया ने जगत को गलत रास्ते पर डाल रखा है (उस में फंस के उनको) सदा कायम रहने वाला हरि-नाम अच्छा नहीं था लगा। (संत-जन ऐसे मनुष्यों को उपदेश तो करते हैं, पर) अपने मन के पीछे चलने वाला जगत सेंत-जनों के साथ वैर करके दुख सहेड़ता रहता है।  
हे भाई! बुरे और अच्छे (सारे जीव) उस सदा कायम रहने वाले के दरबार में परखे जाते हैं।3।
</details>

<details><summary>दर्पण-पदार्थ</summary>

पद्अर्थ: होरु = (उसकी रजा के उलट कोई) अन्य (काम)। जितु = जिस (काम) में। तितु = उस (काम) में।
</details>

<details><summary>दर्पण-टिप्पनी</summary>

नोट: ‘तिस दी’ में से शब्द ‘तिसु’ की ‘ु’ की मात्रा संबंधक ‘दी’ के कारण हटा दी गई है।
</details>

<details><summary>दर्पण-पदार्थ</summary>

पद्अर्थ: वरीआमु = शूरवीर। फुसी = कमजोर। करमि = (जीव के किए) कर्म अनुसार। बिधाता = पैदा करने वाला। परसादी = कृपा से। आपु = स्वै भाव। नामि = नाम में (जुड़ के)। पति = इज्जत।4।
</details>

<details><summary>दर्पण-टिप्पनी</summary>

नोट: शब्द ‘आपि’ और ‘आपु’ में अंतर का ध्यान रखें।
</details>

<details><summary>दर्पण-भाषार्थ</summary>

अर्थ: (हे भाई! जीवों को ‘खोटे-खरे’ परमात्मा) खुद ही बनाता है। (किसी जीव के खोटे अथवा खरे होने का गिला) किसी के पास नहीं किया जा सकता। (प्रभु की रजा के उलट) और कुछ भी नहीं किया जा सकता। जिस काम में (जीवों को लगाने की प्रभु की) मर्जी होती है उस काम में लगा देता है, जैसे उसकी रजा होती है (वैसे करवाता है)। जैसे उस प्रभु की रजा होती है वैसे ही (जीवों से काम) करवाता है (अपने आप में) ना कोई जीव शूरवीर है ना ही कोई कमजोर है। जगत का सहारा दातार जो जीवों के किए कर्मों के अनुसार जीवों को पैदा करने वाला है वह स्वयं ही कृपा करता है (और जीवों को सही जीवन-राह बताता है)।  
हे नानक! (कह: हे भाई!) गुरु की कृपा से ही स्वै भाव दूर किया जा सकता है (जिसने स्वै भाव दूर कर लिया, उसने) परमात्मा के नाम में जुड़ के (लोक-परलोक में) सम्मान पा लिया है। (हे भाई! जीवों को खोटे-खरे परमात्मा) खुद ही बनाता है (किसी जीव के खोटे या खरे होने का गिला) किसी के पास नहीं किया जा सकता। (प्रभु की रजा के उलट) और कुछ भी नहीं किया जा सकता।4।4।
</details>

<details><summary>दर्पण-पदार्थ</summary>

पद्अर्थ: सचा = सदा साथ निभने वाला। वणजीऐ = खरीदा जा सकता है। अफारा = बहुत। सचि वापारि = सदा स्थिर हरि के नाम स्मरण के व्यापार में। अंतरि = हृदय में। बाहरि = दुनिया के साथ कार्य व्यवहार करते हुए। लिव = लगन। सच = सदा स्थिर हरि नाम। सबदि = शब्द में। नामि = नाम में। साचै = सदा कायम रहने वाले प्रभु के।1।
</details>

<details><summary>दर्पण-भाषार्थ</summary>

अर्थ: हे भाई! परमात्मा का नाम ही सदा साथ निभने वाला सौदा है व्यापार है। ये हरि नाम गुरु की मति पे चल कर कमाया जा सकता है, इसका मूल्य बहुत ही ज्यादा है (दुनिया का कोई भी पदार्थ इसकी बराबरी नहीं कर सकता)। सदा स्थिर प्रभु के नाम का व्यापार बहुत अनमोल है, जो मनुष्य इस व्यापार में लगते हैं वे भाग्यशाली हो जाते हैं। वे मनुष्य अंतरात्मे भक्ति रंग में रंगे रहते हैं, दुनिया के कार्य-व्यवहार करते हुए भी वे भक्ति रंग में रंगे रहते हैं, सदा-स्थिर हरि-नाम में उनकी लगन लगी रहती है।  
पर, हे भाई! वही मनुष्य गुरु के शब्द द्वारा विचार करके सदा-स्थिर हरि-नाम सौदा हासिल करता है जिस पर परमात्मा मेहर की नजर करता है। हे नानक! (कह:) जो मनुष्य परमात्मा के नाम-रंग में रंगे जाते हैं उन्होंने ही सदा-स्थिर प्रभु के नाम व्यापार में आत्मिक आनंद प्राप्त किया है।1।
</details>

<details><summary>दर्पण-पदार्थ</summary>

पद्अर्थ: भरीजै = भर जाती है, लिबड़ जाती है, मैला हो जाता है। रसना = जीभ (से)। पीजै = पीना चाहिए। अंतरु = अंदरूनी, हृदय (शब्द ‘अंतरु’ और ‘अंतरि’ में फर्क याद रखें)। अंतरि = अंदर, मन में। खूहटा = सुंदर सा कूँआ, चश्मा। अंम्रिति = अमृत से, आत्मिक जीवन देने वाले नाम जल से। पीऐ = पीई जाती है। पनिहारी = पानी भरने वाली। सचि = सदा स्थिर हरि नाम में। रवीजै = स्मरणा चाहिए। होर = बाकी की दुनिया।2।
</details>

<details><summary>दर्पण-भाषार्थ</summary>

अर्थ: हे भाई! अहंकार और माया (की ममता मनुष्य के आत्मिक जीवन को मैला करने वाली) मैल है, मनुष्य का मन माया (की ममता) की मैल से लिबड़ा रहता है। गुरु की मति पर चलने से मन पवित्र हो जाता है (इस वास्ते, हे भाई! गुरु की मति पर चल के) जीभ से परमात्मा का नाम-जल पीते रहना चाहिए। जीभ हरि-नाम-जल पीते रहना चाहिए, (इस नाम जल से) हृदय तरो-तर हो जाता है, और सदा-स्थिर प्रभु की महिमा के शब्द से विचारवान हो जाता है।  
हे भाई! आत्मिक जीवन देने वाले नाम-जल से भरा हुआ चश्मा (कुई) मनुष्य के अंदर ही है, जिस मनुष्य की तवज्जो गुरु के शब्द के द्वारा ये नाम-जल भरना जानती है वह मनुष्य (अंदर के चश्मे में से नाम-जल) निकाल के पीता रहता है।  
(पर, हे भाई!) वही मनुष्य सदा-स्थिर हरि-नाम में लगता है जिस पर परमात्मा मेहर की निगाह करता है। (हे भाई!) जीभ से परमात्मा का नाम स्मरण करते रहना चाहिए। हे नानक! जो मनुष्य परमात्मा के नाम-रंग में रंगे जाते हैं, वे पवित्र हो जाते हैं, बाकी की दुनिया अहंकार की मैल से लिबड़ी रहती है।2।
</details>

[[0571]]
<details><summary>दर्पण-पदार्थ</summary>

पद्अर्थ: जोतकी = ज्योतिषी। सभि = सारे। कूकदे = ऊँचा ऊँचा बोल के (और लोगों को ही) सुनाते हैं। पहि = पास, साथ। अंतरि = (उनके) अंदर। जगति = जगत में। आवणि = आने मे। जाणि = जाने में। आवणि जाणि = जनम मरन के चक्र में। बिखु = जहर, आत्मिक मौत लाने वाला माया के मोह का जहर। सिउ = साथ। समाई = समा जाता है, गर्क हो जाता है, आत्मिक जीवन समाप्त कर लेता है। धुर = धुर दरगाह से। नामि = नाम में। होरि = बाकी के मनुष्य। कूकि = ऊँचा ऊँचा (और लोगों को) उपदेश कर करके। मुए = आत्मिक मौत मरते हैं।3।
</details>

<details><summary>दर्पण-टिप्पनी</summary>

नोट: ‘होरि’ है ‘होर’ का बहुवचन है।
</details>

<details><summary>दर्पण-भाषार्थ</summary>

अर्थ: पंडित और ज्योतिषी, ये सारे (ज्योतिषि आदि की पुस्तकें) पढ़-पढ़ के ऊँचा ऊँचा और लोगों को उपदेश करते रहते हैं, पर ये ऊँची आवाज में किसको सुनाते हैं? इनके अपने अंदर तो माया का मोह (प्रबल) है, (इनके अपने मन को तो माया की) मैल लगी रहती है, (इनके सारे उपदेश) माया के ही व्यापार हैं। (ऐसे मनुष्य को) जगत में (ये धर्म उपदेश) माया के व्यापार (की तरह ही) प्यारे हैं, (और लोगों को उपदेश करता है, पर स्वयं) जनम-मरन के चक्र में दुख पाता रहता है। (ऐसा मनुष्य सारी उम्र आत्मिक मौत लाने वाला मोह-) जहर का कीड़ा बना रहता है, इसी जहर से चिपका रहता है, इसी गंद में आत्मिक जीवन समाप्त कर लेता है। (परमात्मा ने ऐसे मनुष्य के पिछले किए कर्मों के अनुसार) जो कुछ धुर से (उसके माथे पर) लिख दिया है (जगत में आ के) ये वही कुछ कमाता रहता है। कोई मनुष्य (उसके माथे के उन लेखों को) मिटा नहीं सकता।  
हे नानक! जो मनुष्य माया के नाम-रंग में रंगे रहते हैं वे सदा ही आनंद भोगते हैं, बाकी के वो मूर्ख हैं गवार हैं जो और लोगों को उपदेश कर करके खुद आत्मिक मौत सहेड़ लेते हैं।3।
</details>

<details><summary>दर्पण-पदार्थ</summary>

पद्अर्थ: मोहि = मोह में। सुधि = (आत्मिक जीवन की) समझ। गुरमुखि = गुरु की शरण पड़ कर। जाई = दूर हो जाती है। साचि = सदा स्थिर हरि नाम में। सचि = सदा स्थिर हरि नाम धन से। भरमि = भटकना में (पड़ के)। इकि = कई मनुष्य। लाए = लगा के।4।
</details>

<details><summary>दर्पण-टिप्पनी</summary>

नोट: ‘इकि’ है ‘इक/एक’ का बहुवचन।
</details>

<details><summary>दर्पण-भाषार्थ</summary>

अर्थ: हे भाई! माया के मोह में (इस मनुष्य का) मन रंगा जाता है, मोह में (फंस के उसको आत्मिक जीवन की) कोई समझ नहीं आती। अगर इस मन को गुरु की शरण पड़ के (नाम-रंग से) रंग लिया जाए, तो (इससे) माया के मोह का रंग उतर जाता है। (जब मनुष्य के मन से) माया के मोह का रंग उतर जाता है, तब (मनुष्य) सदा-स्थिर हरि नाम में लीन हो जाता है, सदा स्थिर हरि नाम धन से (उसके आत्मिक) खजाने भरे जाते हैं।  
हे भाई! जो मनुष्य गुरु के सन्मुख रहता है वही (इस भेद को) समझता है। वह सदा-स्थिर हरि-नाम से अपने जीवन को सुंदर बना लेता है।  
पर, हे भाई! जिस मनुष्य को परमात्मा खुद (अपने साथ) मिलाता है वही परमात्मा को मिल सकता है (परमात्मा की अपनी मेहर के अतिरिक्त) और कोई उपाय बताया नहीं जा सकता।  
हे नानक! जगत, नाम के बिना भटकना में पड़ के गलत राह पर पड़ा रहता है। कई ऐसे भी हैं जो (प्रभु चरणों से) प्रीति जोड़ के प्रभु के नाम-रंग में रंगे रहते हैं।4।5।
</details>

<details><summary>दर्पण-पदार्थ</summary>

पद्अर्थ: आवागउणु = (जगत में) आना और (जगत से) जाना, जनम मरन। संसारि = जगत (का मोह)। अंति = आखिर को। सचि = सदा कायम रहने वाले परमात्मा में (जुड़ने से)। निबेड़ा = (आवगवन का) खात्मा। सचा = सदा स्थिर रहने वाला प्रभु। गुरमुखि = गुरु की शरण पड़ने से। रंगि = प्रेम रंग में। राते = रंगे हुए। सहजे = आत्मिक अडोलता में। माते = मस्त। मनि = मन में। सचु = सदा स्थिर प्रभु। सबदि = गुरु के शब्द में। नामि = नाम में। बहुरि = दुबारा, फिर। भवजलि = संसार समुंदर में।1।
</details>

<details><summary>दर्पण-भाषार्थ</summary>

अर्थ: हे मेरे मन! जगत (का मोह जीव के वास्ते) जनम-मरन (के चक्कर लाता) है, आखिर सदा कायम रहने वाले परमात्मा में जुड़ने से (जनम-मरण के चक्कर का) खात्मा हो जाता है। जिस मनुष्य को सदा स्थिर रहने वाला प्रभु खुद ही बख्शता है उसको जगत में बार बार फेरा नहीं डालना पड़ता। उसको बार बार जनम मरण के चक्कर नहीं मिलते, सदा स्थिर हरि-नाम में रंगे जाते हैं, वे आत्मिक अडोलता में मस्त रहते हैं, और आत्मिक अडोलता के द्वारा ही परमात्मा में लीन हो जाते हैं।  
हे मेरे मन! जिस मनुष्यों को सदा स्थिर रहने वाला प्रभु प्यारा लगने लग जाता है, जो मनुष्य सदा स्थिर प्रभु को अपने मन में बसा लेते हैं, जो मनुष्य गुरु के शब्द में रंगे जाते हैं, उनके जनम-मरण का आखिर खात्मा हो जाता है। हे नानक! प्रभु के नाम-रंग में रंगे हुए मनुष्य सदा-स्थिर प्रभु में लीन हो जाते हैं, उनको संसार-समुंदर में बार-बार फेरा नहीं डालना पड़ता।1।
</details>

<details><summary>दर्पण-पदार्थ</summary>

पद्अर्थ: सभु = सारा, निरा। बरलु = पागलपन। दूजै भाइ = माया के मोह में। खुआई = गलत रास्ते पर पड़ी हुई है। हेतु = मोह। हेते = मोह में ही। पलचाई = उलझी हुई, फसी हुई। पुरबि = पहले जनम में। जिनि = जिस (कर्तार) ने। करि = कर के, माया का मोह रच के। मनमुखि = अपने मन के पीछे चलने वाला। तपि तपि = जल जल के। खपै = दुखी होता है। मोहि = मोह में।2।
</details>

<details><summary>दर्पण-भाषार्थ</summary>

अर्थ: माया का मोह पूरी तरह पागलपन है (जो दुनिया को चिपका हुआ है, दुनिया इस) माया के मोह में सही रास्ते से टूटती जा रही है। (ये मेरी) माँ (है, ये मेरा) पिता (है, ये मेरी स्त्री है, ये मेरा पुत्र है’ ये भी) निरा मोह है, इस मोह में ही दुनिया उलझी पड़ी है। पूबर्लि जनम में किए कर्मों के अनुसार (दुनिया संन्धियों के) मोह में फँसी रहती है, (अपनी किसी समझदारी-चतुराई से पूबर्लि कर्मों के संस्कारों को) कोई मनुष्य मिटा नहीं सकता। जिस कर्तार ने ये सृष्टि पैदा की है, वह यह माया का मोह रच के (तमाशा) देख रहा है (कोई उसके रास्ते पर रुकावट नहीं खड़ी कर सकता, क्योंकि) उसके बराबर का कोई और नहीं। अपने मन के पीछे चलने वाला मनुष्य माया के मोह में अंधा हो के (मोह में) जल-जल के दुखी होता है, गुरु के शब्द के बिना उसको शांति नहीं मिल सकती। हे नानक! परमात्मा के नाम के बिना हरेक जीव गलत रास्ते पर पड़ा हुआ है, माया के मोह के कारण सही जीवन-राह से टूटा हुआ है।2।
</details>

<details><summary>दर्पण-पदार्थ</summary>

पद्अर्थ: देखि कै = देख के। करीं = मैं करता हूँ। वडाई = इज्जत। दाता = बख्शिशें करने वाला। अवरु = कोई और। जुगि जुगि एको = जो हरेक युग में एक खुद ही खुद है। जाता = गहरी सांझ डाली। जतु = काम-वासना रोकने का प्रयत्न। सतु = उच्च आचरण। संजमु = इन्द्रियों को वश में करने का यत्न। गति = ऊँची आत्मिक अवस्था।3।
</details>

<details><summary>दर्पण-टिप्पनी</summary>

नोट: ‘तिस नो’ में से शब्द ‘तिसु’ की ‘ु’ मात्रा संबंधक ‘नो’ के कारण हटा दी गई है।
</details>

<details><summary>दर्पण-भाषार्थ</summary>

अर्थ: हे भाई! इस संसार को (विकारों में) जलता देख के (जो मनुष्य) दौड़ के परमात्मा की शरण जा पड़ते हैं (वे जलने से बच जाते हैं)। मैं (भी) पूरे गुरु के आगे अरजोई करता हूँ- मुझे (विकारों में जलने से) बचा ले, मुझे (ये) बड़प्पन बख्श। मुझे अपनी शरण में रख परमात्मा का नाम जपने की बड़ाई बख्श। ये दाति बख्शने की सामर्थ्य रखने वाला तेरे जितना और कोई नहीं। हे भाई! जो मनुष्य परमात्मा की सेवा भक्ति में लगते हैं, वे बहुत भाग्यशाली हैं, वह उस परमात्मा के साथ गहरी सांझ डाल लेते हैं जो हरेक युग में एक स्वयं ही स्वयं है।  
(हे भाई! जो कोई मनुष्य) जत सत संजम (आदि) कर्म करता है (उसका ये उद्यम व्यर्थ जाता है), गुरु की शरण पड़े बिना ऊँची आत्मिक अवस्था प्राप्त नहीं हो सकती। हे नानक! जो मनुष्य परमात्मा की शरण जा पड़ता है, परमात्मा उसको गुरु का शब्द समझने की दाति बख्शता है।3।
</details>

<details><summary>दर्पण-पदार्थ</summary>

पद्अर्थ: देइ = देता है। देहि = तू देता है। बुझाई = समझ। न भाई = पसंद नहीं आती। दरि = दर से। साचै दरि = सदा स्थिर प्रभु के दर से। साचै सबदि = प्रभु की महिमा के शब्द के द्वारा। सुभाखिआ = महिमा करता है। घर महि = हृदय में। निज घरु = अपना असल घर, प्रभु की हजुरी। नामि = नाम में। सेई = वे लोग ही। पाइनि = पा लेते हैं। सचु = सदा स्थिर रहने वाला प्रभु। साई मति = वही बुद्धि।4।
</details>

<details><summary>दर्पण-भाषार्थ</summary>

अर्थ: हे भाई! परमात्मा जो बुद्धि (मनुष्य को) देता है (उसके अंदर) वही मति प्रकट होती है। (प्रभु की दी हुई मति के बिना) और कोई मति (मनुष्य ग्रहण) नहीं (कर सकता)।  
हे प्रभु! (हरेक जीव के) अंदर और बाहर सिर्फ तू ही तू बसता है, तू खुद ही जीव को समझ बख्शता है। (हे प्रभु!) तू खुद ही (जीव को) अक्ल देता है (तेरी दी हुई अक्ल के बिना) कोई और (अकल जीव को) पसंद ही नहीं आ सकती। (तभी तो, हे भाई!) गुरु की शरण पड़ने वाला मनुष्य परमात्मा के नाम का स्वाद चखता है। गुरु के शब्द के माध्यम से जो मनुष्य सदा स्थिर प्रभु की महिमा करता है, वह सदा-स्थिर प्रभु के दर पर सदा अडोल-चिक्त टिका रहता है। हे भाई! जिस मनुष्य को सतिगुरु बड़ाई देता है वह अपने हृदय में ही प्रभु की हजूरी हासिल कर लेता है।  
हे नानक! जो मनुष्य परमात्मा के नाम-रंग में रंगे जाते हैं, वह ही परमात्मा की हजूरी प्राप्त करते हैं, सदा स्थिर प्रभु उनकी वह (नाम स्मरण करने वाली) बुद्धि स्वीकार करता है।4।6।
</details>

[[0572]]
<details open><summary>विश्वास-प्रस्तुतिः</summary>

वडहंसु महला ४ छंत ੴ सतिगुर प्रसादि ॥
</details>

<details><summary>मूलम्</summary>

वडहंसु महला ४ छंत ੴ सतिगुर प्रसादि ॥
</details>

<details><summary>दर्पण-पदार्थ</summary>

पद्अर्थ: मेरै मनि = मेरे मन में। सतिगुरि = गुरु ने। मेरै मंनि = मेरे मन में। सभि = सारे। विसारणहारा = दूर करने लायक। धनु धनु = धन्य धन्य, साराहनीय। सेवह = हम सेवा करते हैं। जितु = जिस के द्वारा। जितु सेविऐ = जिस सेवा से, जिसकी सेवा से। सतिगुर प्रीति = गुरु की प्रीति।1।
</details>

<details><summary>दर्पण-भाषार्थ</summary>

अर्थ: हे भाई! गुरु ने मेरे मन में (अपने चरणों की) प्रीति पैदा की है। गुरु ने मेरे मन में परमात्मा का नाम बसा दिया है। (गुरु ने) मेरे मन में (वह) हरि-नाम बसा दिया है जो सारे दुख दूर करने की सामर्थ्य वाला है। बड़े भाग्यों से मैंने सतिगुरु के दर्शन कर लिए हैं। मेरा गुरु बहुत ही सराहनीय है। अब मैं उठता-बैठता हर वक्त गुरु की बताई हुई सेवा करता हूँ जिस सेवा की इनायत से मैंने आत्मिक शांति हासिल कर ली है। हे भाई! मेरे मन में गुरु का प्यार पैदा हो गया है।1।
</details>

<details><summary>दर्पण-पदार्थ</summary>

पद्अर्थ: हउ = मैं। जीवा = जीऊँ, मुझे आत्मिक जीवन मिल जाता है, (मेरा मन) रस से भर जाता है। द्रिढ़ाए = (हृदय में) पक्का टिका देता है। जपि = जप के। विगसे = खिल उठता है। कमल = कमल का फूल। परगासे = खिलता है। नवं निधि = नौ निधियां, दुनिया के सारे नौ खजाने। सहजि = आत्मिक अडोलता में। समाधि = स्थिर तवज्जो, ध्यान। ते = से। परसे = परस, छू के।2।
</details>

<details><summary>दर्पण-भाषार्थ</summary>

अर्थ: हे भाई! गुरु के दर्शन करके मुझे आत्मिक जीवन मिल जाता है, (मेरा मन) रस से भर जाता है। गुरु मेरे मन में परमात्मा का नाम पक्का करके टिका देता है, (उस) हरि-नाम को जप-जप के मेरा मन खिला रहता है। परमात्मा का नाम जप-जप के मेरा हृदय कमल फूल की तरह खिल उठता है, हरि-नाम ढूँढ के (मुझे ऐसा प्रतीत होता है कि) मैंने दुनिया के नौ खजाने हासिल कर लिए हैं। मेरे अंदर से अहंकार का रोग दूर हो गया है, मेरा सारा दुख उतर गया है, हरि-नाम ने आत्मिक अडोलता में मेरी तवज्जो स्थाई तौर पर जोड़ दी है। हे भाई! यह हरि-नाम (जो मेरे वास्ते बड़ी) इज्जत (है), मैंने गुरु से हासिल की है, गुर-देव (के चरणों) को छूह के मेरा मन आनंद का अनुभव करता है। हे भाई! गुरु के दर्शन करके मुझे आत्मिक जीवन मिल जाता है, (मेरा मन आनंद) रस से भर जाता है।2।
</details>

<details><summary>दर्पण-पदार्थ</summary>

पद्अर्थ: आणि = ला के। हउ = मैं। देवा = देऊँ। तिसु = उसको। काटि = काट के। देई = मैं दूँ। मनि = मन में। बैरागु = मिलने की तमन्ना। बैरागी मनि = वैरागी मन में। मिलि गुर = गुरु को मिल के। दरसनि = (गुरु के) दर्शनों से। हरि हरि = हे हरि! हम = मुझे। धूरा = धल।3।
</details>

<details><summary>दर्पण-भाषार्थ</summary>

अर्थ: अगर कोई गुरमुख मुझे पूरा गुरु ला के मिला दे, मैं अपना मन अपना शरीर उसके हवाले कर दूँ, अपना शरीर काट के उसे दे दूँ। जो कोई गुरमुख मुझे गुरु के वचन सुनाए, मैं अपना मन काट के अपना तन काट के (मन और तन के अपनत्व का मोह काट के) उसके हवाले कर दूँ। मेरे उतावले हो रहे मन में गुरु के दर्शनों की तमन्ना पैदा हो रही है। गुरु को मिल के, गुरु के दर्शनों से मेरा मन सुख अनुभव करता है।  
हे हरि! हे सुखदाते हरि! मेहर कर, मुझे पूरे गुरु के चरणों की धूल बख्श। (मेहर कर, कोई गुरमुख सज्जन) मुझे पूरा गुरु ला के मिला दे।3।
</details>

<details><summary>दर्पण-पदार्थ</summary>

पद्अर्थ: जेवडु = जितना, बराबर का। मै = मुझे। दानो = दानु। निरंजनु = (निर+अंजनु) माया के मोह की कालिख से रहित। जिनी = जिन्होंने। सेवक भाइ = सेवक वाली भावना से, सेवक वाले प्यार से। मिलि = मिल के।1।
</details>

<details><summary>दर्पण-भाषार्थ</summary>

अर्थ: हे भाई! गुरु के बराबर का दाता मुझे और कोई नहीं (दिखता) (क्योंकि) गुरु (उस परमात्मा के नाम का) दान बख्शता है जो सर्व-व्यापक है और जो माया के प्रभाव से परे है। (गुरु की कृपा से) जिस मनुष्यों ने परमात्मा का नाम स्मरण किया है, उनका (हरेक किस्म का) दुख, भ्रम और डर दूर हो गया। जिस भाग्यशाली मनुष्यों का मन गुरु के चरणों में जुड़ गया, वह सेवक भावना के द्वारा (परमात्मा में) मिल गए।  
हे नानक! कह: परमातमा खुद ही (जीव को अपने साथ) मिलाता है, और, गुरु को मिल के (जीव के अंदर) आत्मिक आनंद पैदा होता है। हे भाई! गुरु के बराबर का दाता मुझे और कोई नहीं दिखता।4।1।
</details>

<details><summary>दर्पण-पदार्थ</summary>

पद्अर्थ: हंउ = मैं। खरी = बहुत। निमाणी = आजिज, निम्न सी, तुच्छ सी। जगजीवनु = जगत का जीवन, जगत को जिंद देने वाला। गुर मेलि = गुरु के मिलाप से। मेलि हरी = हरि के मिलाप में। नामि = नाम में। जपि = जपने से। जिसु कारणि = जिस (हरि सज्जन को मिलने) की खातिर। घरि = हृदय में। द्रिस्टि = दृष्टि, निगाह। एको = एक को जपो। जाता = पहचाना। आतम रामु = सर्व व्यापक प्रभु।1।
</details>

<details><summary>दर्पण-भाषार्थ</summary>

अर्थ: गुरु के बिना मैं बहुत ही तुच्छ हूँ। (जब गुरु मिल गया तब मुझे) जगत-जीवन दातार प्रभु (मिल गया), गुरु के मिलाप की इनायत से मैं (जगजीवन प्रभु में) लीन हो गई। (जब) गुरु (मिला) तब मैं परमात्मा के मिलाप में परमात्मा के नाम में लीन हो गई, मैंने परमात्मा का नाम जपना आरम्भ कर दिया, नाम आराधना शुरू कर दिया। जिस सज्जन प्रभु को मिलने के लिए मैं इतनी तलाश कर रही थी उस सज्जन हरि को मैंने अपने दिल में पा लिया। मैंने एक निगाह से एक परमात्मा को (हर जगह बसता) समझ लिया, मैंने सर्व-व्यापक राम को पहचान लिया। गुरु के बगैर मैं (पहले) बहुत ही छोटी थी (आजिज थी)।1।
</details>

[[0573]]
<details><summary>दर्पण-पदार्थ</summary>

पद्अर्थ: जिन = जिन्होंने। मेलि = मेल में, अपने चरणों के मिलाप में। सरेवह = हम सेवा करते हैं, हम सेवा करने को तैयार हैं। लागह = हम लगते हैं, हम लगने को तैयार हैं। कै पाए = के चरणों में। हरि हरि = हे हरि! ध्याइआ = ध्याया, आराधा, दिल में बसाया। अंतरजामी = दिल की जानने वाला। सरधा = तमन्ना। पूरि = पूरी कर। हरि राइआ = हे प्रभु बाहशाह! गुरसिख मेलि = गुरसिखों के मिलाप में। पूरी = पूरी हो सकती है। अनदिनु = हर रोज, हर वक्त। गाए = गाता है।2।
</details>

<details><summary>दर्पण-भाषार्थ</summary>

अर्थ: हे भाई! जिस (भाग्यशालियों ने) गुरु को पा लिया, उन्हें हरि-प्रभु अपने चरणों में जोड़ लेता है। मैं उनके चरणों की सेवा करने को तैयार हूँ, उनके चरण लगने को तैयार हूँ। हे हरि! जिस मनुष्यों ने गुरु को अपने हृदय में बसा लिया है (तुझे) प्रभु को दिल में टिका लिया है, मैं उनकी सेवा करनी चाहता हूँ। हे प्रभु पातशाह! तू बड़ा दातार है, तू सबके दिल की जानने वाला है, मेरी ये चाहत पूरी कर।  
हे भाई! मेरी ये चाहत गुरसिखों की संगति में पूरी हो सकती है (जिसको गुरसिखों की संगति प्राप्त होती है, वह) हर वक्त परमात्मा के गुण गाने लग जाता है। जिस (भाग्यशालियों) ने गुरु पा लिया, उन्हें हरि-प्रभु अपने चरणों में जोड़ लेता है।2।
</details>

<details><summary>दर्पण-पदार्थ</summary>

पद्अर्थ: हंउ = मैं। वारी = सदके, कुर्बान। नामो = नाम ही। अधारे = आसरा। प्रान सुखाई = प्राण का साथी। निमख = आँख झपकने जितना समय। गुरमुखि = गुरु के सन्मुख हो के। अंम्रितु = आत्मिक जीवन देने वाला नाम जल। आपे = खुद ही। सरधा = श्रद्धा, निश्चय, चाहत, तमन्ना। सवारे = जीवन सोहाना बनाता है।3।
</details>

<details><summary>दर्पण-भाषार्थ</summary>

अर्थ: मैं उस प्यारे मित्र गरासिख से सदके जाता हूँ कुर्बान जाता हूँ, जो मुझे सदैव परमात्मा का नाम सुनाता रहे। परमात्मा का नाम ही मेरा मित्र है, (मेरी जिंदगी का) आसरा है परमात्मा का नाम मेरी जीवात्मा का साथी है, उस (नाम) के बिना मैं एक घड़ी भर आँख झपकने जितने समय के लिए भी नहीं रह सकता। सुखों को देने वाला प्रभु अगर मेहर करे, तो ही मैं गुरु के सन्मुख रहके आत्मिक जीवन देने वाला नाम-जल पी सकता हूँ।  
हे भाई! परमात्मा स्वयं ही अपने (मिलाप की) चाहत पैदा करता है खुद ही (अपने चरणों में) जोड़ता है। परमात्मा स्वयं ही (अपना नाम दे के मनुष्य का जीवन) सुंदर बनाता है। मैं गुरु के सिख से, प्यारे मित्र से सदके जाता हूँ, कुर्बान जाता हूँ।3।
</details>

<details><summary>दर्पण-पदार्थ</summary>

पद्अर्थ: आपे = खुद ही। पुरखु = सवै व्यापक। निरंजनु = (निर+अंजन) माया के प्रभाव से रहित। प्रभ भावै = प्रभु को अच्छा लगता है। अवरु = कुछ और। सभि = सारे। प्रसादि = कृपा से।4।
</details>

<details><summary>दर्पण-भाषार्थ</summary>

अर्थ: हे भाई! सवै-व्यापक और माया के प्रभाव से रहित परमात्मा (सब कुछ करने के लायक) खुद ही खुद है। वह परमात्मा स्वयं ही (जीवों को अपने चरणों में) मिलाता है, जो कुछ वह करता है वही होता है। हे भाई! जो कुछ परमात्मा को अच्छा लगता है वही होता है (उसकी रजा के उलट) और कुछ भी नहीं किया जा सकता।  
हे दास नानक! (कह:) मैंने गुरु की कृपा से (उस परमात्मा के) दर्शन किए हैं। मुझे परमात्मा के बिना और कोई (सहारा) नहीं (दिखाई देता)। हे भाई! सर्व-व्यापक और माया के प्रभाव से रहित परमात्मा स्वयं ही (सब कुछ करने योग्य) है।4।2।
</details>

<details><summary>दर्पण-पदार्थ</summary>

पद्अर्थ: हरि = हे हरि! मेलि = मिलाप में। सतिगुर मेलि = सतिगुरु के मिलाप में (रख), गुरु के चरणों में रख। हम = मुझे, हमें। भाइआ = अच्छे लगते हैं। तिमर = अंधेरा। अगिआनु = बेसमझी, आत्मिक जीवन की ओर से अज्ञानता। गिआनु = ज्ञान, आत्मिक जीवन की समझ। अंजनु = सुरमा। गुरि = गुरु के द्वारा। सतिगुरु = गुरु के माध्यम से। अंधेर = अंधकार। सेवि = सेवा करके। परम पदु = सबसे ऊँचा दर्जा। सास गिरासे = हरेक सांस और ग्रास से। प्रभि = प्रभु ने। ते = वे लोग।1।
</details>

<details><summary>दर्पण-भाषार्थ</summary>

अर्थ: हे हरि! मुझे गुरु के चरणों में रख, मुझे गुरु के चरणों में रख। गुरु के चरण मुझे प्यारे लगते हैं। (जिस मनुष्य ने) गुरु के माध्यम से आत्मिक जीवन की सूझ (का) अंजन हासिल कर लिया, (उसने अपने अंदर से) आत्मिक जीवन की ओर से बेसमझी (अज्ञानता का) अंधकार दूर कर लिया।  
जिस मनुष्य ने गुरु से ज्ञान का सुरमा ले लिया उस मनुष्य के अज्ञान के अंधेरे नाश हो जाते हैं। गुरु की बताई सेवा करके वह मनुष्य सबसे ऊँचा आत्मिक दर्जा हासिल कर लेता है, वह मनुष्य हरेक सांस से हरेक ग्रास से परमात्मा का नाम जपता रहता है।  
हे भाई! हरि-प्रभु ने जिस मनुष्यों पर मेहर की, उनको उसने गुरु सेवा में जोड़ दिया। हे हरि! मुझे गुरु चरणों में रख, गुरु के चरणों में रख, गुरु के चरण मुझे प्यारे लगते हैं।1।
</details>

<details><summary>दर्पण-पदार्थ</summary>

पद्अर्थ: नामो = नाम ही। अंति = आखिरी समय। सखाई = मित्र। गुरि = गुरु ने। सतिगुरि = सतिगुरु ने। कलत्र = स्त्री। बेली = मददगार। नामि = नाम ने। जितु = जिस में। मिलि = मिल के।2।
</details>

<details><summary>दर्पण-भाषार्थ</summary>

अर्थ: हे भाई! मुझे मेरा गुरु बहुत प्यारा लगता है, गुरु के बिना मै रह नहीं सकता। गुरु मुझे हरि-नाम देता है जो आखिरी वक्त में मेरा साथी बनेगा। गुरु ने वह हरि-नाम मेरे दिल में पक्का कर दिया है जो अंत समय मेरा मित्र बनने वाला है, जहाँ पे पुत्र, स्त्री कोई भी मददगार नहीं बनता, वहाँ हरि-नाम ने ही (जीव को बिपता से) छुड़वाना है।  
धन्य है गुरु, गुरु निर्लिप परमात्मा का रूप है, उस गुरु में लीन हो के मैं परमात्मा का नाम स्मरण करता हूँ। हे भाई! मुझे गुरु बहुत प्यारा लगता है, गुरु के बिना मैं रह नहीं सकता।2।
</details>

[[0574]]
<details><summary>दर्पण-पदार्थ</summary>

पद्अर्थ: सतिगुर दरसनु = गुरु के दर्शन। निहफलु = बिना फायदे के। सभु = सारे। ब्रिथा = व्यर्थ। ते = वे लोग (बहुवचन)। साकत = ईश्वर से टूटे हुए। मुए = आत्मिक मौत मर गए। मरि = आत्मिक मौत का संताप ले के। झूरे = दुखी होते रहे। घरि होदै रतनि = घर में रत्न होते हुए। भूखे = तृष्णा के अधीन। करीअहु = तुम ना करना।3।
</details>

<details><summary>दर्पण-भाषार्थ</summary>

अर्थ: हे भाई! जिस मनुष्यों ने गुरु महापुरुष के दर्शन नहीं किए, उनका जन्म व्यर्थ गया, उन्होंने सारा जीवन बे-अर्थ गवा लिया। उन्होंने अपना जनम अकारथ गवा लिया, परमात्मा से टूटे हुए वे मनुष्य आत्मिक मौत मर गए, आत्मिक मौत सहेड़ के वे (सारी उम्र) दुखी ही रहे। हृदय-गृह में कीमती हरि-नाम होते हुए भी वे बद्-नसीब मरूँ-मरूँ करते रहे, और, परमात्मा से विछुड़े रहे।  
हे भाई! जिस मनुष्यों ने परमात्मा का नाम नहीं स्मरण किया, जिन्होंने गुरु महापुरुष के दर्शन नहीं किए, खुदा के लिए तुम (भी) उनके दर्शन ना करना।3।
</details>

<details><summary>दर्पण-पदार्थ</summary>

पद्अर्थ: चात्रिक = पपीहा। हम = हम लोग। दीन = निमाणे। गुर मिलि = गुरु को मिल के। मेलि = मिला। करह = हम करें, मैं करूँगा। जां = जब। प्राण हमारे = मेरे प्राण। गुरि = गुरु ने। सती = सति, सदा कायम रहने वाला।4।
</details>

<details><summary>दर्पण-भाषार्थ</summary>

अर्थ: (हे भाई! परमात्मा हमारा बादल है) हम निमाणे से (तुच्छ से) पपीहे हैं (मैं छोटा सा पपीहा हूँ), मैं अदना सा पपीहा हूँ, मैं परमात्मा के पास विनती करता हूँ कि मुझे मेरा प्यारा गुरु मिला, गुरु सतिगुरु को मिल के मैं परमात्मा की भक्ति करूँगा। हे भाई! गुरु को मिल के परमात्मा की भक्ति हम तभी कर सकते हैं जब परमात्मा कृपा करता है। गुरु के बिना मुझे और कोई मददगार नहीं दिखाई देता, गुरु ही मेरी जिंदगी (का आसरा) है।  
हे नानक! (कह:) गुरु ने ही परमात्मा के सदा कायम रहने वाला नाम (मेरे) दिल में पक्का किया है। मैं पपीहा हूँ (परमात्मा मेरा बादल है) मैं परमात्मा के पास विनती करता हूँ (कि मुझे गुरु मिला दे)।4।3।
</details>

<details><summary>दर्पण-पदार्थ</summary>

पद्अर्थ: हरि = हे हरि! मेलि = मिला। सुखदाता = आत्मिक आनंद देने वाला (गुरु)। हम पूछह = हम पूछते हैं, मैं पूछूँगा। हरि बाता = परमात्मा की महिमा की बातें। जिनि = जिस (गुरु) ने। पाइ लगह = हम पैरों को छूते हैं, मैं पाँव लगूँगा। करह = हम करते हैं, मैं करूँगा। गुरि = गुरु ने। पंथु = (जीवन का सही) रास्ता। सोई = वह (गुरु) ही। समतु = एक जैसा, बराबर। नामि = नाम में।1।
</details>

<details><summary>दर्पण-भाषार्थ</summary>

अर्थ: हे हरि! मेहर कर, मुझे आत्मिक आनंद देने वाला गुरु मिला, मैं गुरु से परमात्मा की महिमा की बीतें पूछा करूँगा। जिस गुरु ने परमात्मा का अमूल्य नाम-रत्न हासिल किया हुआ है उस गुरु से मैं परमात्मा की महिमा की बातें किया करूँगा। जिस गुरु ने (गलत रास्ते पर जा रहे जगत को जीवन का सही) रास्ता बताया है, मैं सदा ही उस गुरु के चरणों में लगूँगा, मैं उस गुरु के आगे विनती करूँगा (कि वह मुझे भी सही जीवन-राह बताए)।  
वह (गुरु) ही (दरअसल) भक्त है, गुरु दुख और सुख को एक समान करके जानता है, गुरु सदा परमात्मा के नाम-रंग में रंगा रहता है। हे हरि! मेहर कर, मुझे आत्मिक आनंद देने वाला गुरु मिला।1।
</details>

<details><summary>दर्पण-पदार्थ</summary>

पद्अर्थ: गुरमुखि = गुरु के माध्यम से, गुरु की शरण पड़ के। नामि = नाम से। सभि = सारे। लथिअड़े = उतर गए। जगि = जगत में। तापा = दुख-कष्ट। निवारे = दूर कर देता है। सतिगुरि = गुरु ने। खड़गु = खण्डा, तलवार। हथि = हाथ में। कंकर = किंकर, सेवक। मारि = मार के। बिदारे = नाश कर देता है, चीर दिए। प्रभि = प्रभु ने। संतापा = कष्ट।2।
</details>

<details><summary>दर्पण-भाषार्थ</summary>

अर्थ: हे भाई! गुरु की शरण पड़ कर (परमात्मा का नाम) सुन, (जो मनुष्य नाम सुनता है) नाम के द्वारा उसका अहंकार आदि सारे पाप नाश हो जाते हैं। हे भाई! सदा परमात्मा का नाम जपा कर, जगत में (जितने भी) दुख-कष्ट (है वे सारे) उतर जाते हैं।  
जिस मनुष्यों ने परमात्मा का नाम स्मरण किया है, (नाम) उनके सारे दुख-पाप दूर कर देता है। गुरु ने (जिस मनुष्य के) हाथ में आत्मिक जीवन की सूझ की तलवार पकड़ा दी उसने यमराज के दूत खत्म कर डाले (अर्थात, मौत का आत्मिक मौत का खतरा समाप्त कर दिया)।  
सुखों के दाते हरि-प्रभु ने जिस मनुष्य पे मेहर की, उसके सारे दुख-पाप-कष्ट उतर गए। हे भाई! गुरु की शरण पड़ के परमात्मा का नाम सुना कर (जो सुनता है उसके) अहंकार आदि सारे पाप नाश हो जाते हैं।2।
</details>

<details><summary>दर्पण-पदार्थ</summary>

पद्अर्थ: मेरै मनि = मेरे मन में। भाइआ = अच्छा लगा। मुखि = मुंह से। गुरमुखि = गुरु की शरण पड़ के। सभि = सारे। अरोगत = आरोग्य, निरोग। अनदिनु = हर रोज, हर वक्त। सहज = आत्मिक अडोलता। गहिर = गहरा। गंभीर = बड़े जिगरे वाला। अजाति = नीच जाति। परम = सबसे ऊँचा।3।
</details>

<details><summary>दर्पण-भाषार्थ</summary>

अर्थ: हे भाई! सदा परमात्मा का नाम जपा कर, मेरे मन को (तो) परमात्मा का नाम प्यारा लग रहा है। हे भाई! गुरु की शरण पड़ कर मुंह से हरि-नाम जपा कर, ये हरि-नाम सारे रोग दूर कर देता है। गुरु के द्वारा हरि-नाम जपा कर, ये हरि नाम सारे रोग दूर कर देता है, शरीर निरोग हो जाता है। गहरे और बड़े जिगरे वाला हरि का नाम जपने से हर वक्त आत्मिक अडोलता में तवज्जो जुड़ी रहती है। ऊँची जाति के हों चाहे नीच जाति के, जिन्होंने हरि-नाम स्मरण किया है उन्होंने सबसे श्रेष्ठ नाम-पदार्थ हासिल कर लिया है।  
हे भाई! सदा परमात्मा का नाम जपा कर। मेरे मन को (तो) परमात्मा का नाम प्यारा लग रहा है।3।
</details>

[[0575]]
<details><summary>दर्पण-पदार्थ</summary>

पद्अर्थ: हरि = हे हरि! लेहु उबारे = उबार लो, (विकारों से) बचा ले। निरगुण = गुणहीन। दीन = आजिज। दैआल = हे दया के घर! दुख भंजन = दुखों का नाश करने वाला। पाथर = कठोर चिक्त। तराइआ = तेरे पार उतारे हुए। सतिगुर भेटि = गुरु को मिल के। नामि = नाम ने। उधारे = पार लंघा लिए।4।
</details>

<details><summary>दर्पण-भाषार्थ</summary>

अर्थ: हे हरि! कृपा कर, (हमें विकारों से) बचा ले। हम पापी हैं, गुणहीन हैं, दीन हैं, (पर फिर भी) तेरे हैं। हे दया के घर हरि! हम विकारी हैं, गुणों से हीन हैं, (आत्मिक जीवन से भी) कंगाल हैं, पर हम है तेरे, और, तेरी शरण आए हैं। तू दुखों का नाश करने वाला है, तू सारे सुख देने वाला है। हम कठोर-चिक्त हैं, तेरे तैराए हुए ही तैर सकते हैं।  
हे नानक (कह:) गुरु को मिल के जिन्होंने परमात्मा के नाम का स्वाद चखा है, उनको हरि-नाम ने (विकारों में डूबतों को) बचा लिया है। हे हरि! कृपा कर, (हमें विकारों से) बचा ले।4।4।
</details>

<details open><summary>विश्वास-प्रस्तुतिः</summary>

वडहंसु महला ४ घोड़ीआ ੴ सतिगुर प्रसादि ॥
</details>

<details><summary>मूलम्</summary>

वडहंसु महला ४ घोड़ीआ ੴ सतिगुर प्रसादि ॥
</details>

<details><summary>दर्पण-टिप्पनी</summary>

नोट: घोड़ीआ–घोड़ियां। जब दूल्हा घर से ब्याहने चलता है, घोड़ी पर चढ़ता है, तब उसकी बहनें घोड़ी की बागडोर पकड़ के गीत गाती हैं। वे गीत ‘घोड़ियां’ कहलवाते हैं। गुरु रामदास जी ने ये दो ‘छंद’ उन गीतों ‘घोड़ियों’ की चाल में लिखे हैं, और इन छंदों का शीर्षक भी ‘घोड़ीआं’ ही लिखा है।
</details>

<details><summary>दर्पण-पदार्थ</summary>

पद्अर्थ: देह = शरीर, मानव देह। तेजणि = घोड़ी। रामि = राम ने, परमात्मा ने। उपाईआ = उपाई, पैदा की। धंनु = धन्य। पुंनि = पुण्य से, अच्छी किस्मत से। पाईआ = पाई है, तलाशी है (ये देह)। वड पुंने = बड़ी किस्मत से। देह = काया। कंचन = सोना। गुरमुखि = गुरु के द्वारा। चलूला = गाढ़ा। नव रंगड़ीआ = नए रंग से रंगी गई। बांकी = सुंदर। जितु = जिसकी इनायत से। जापी = मैं जप सकती हूँ। नामि = नाम से। पाई = पाई (ये देह)। सखाई = साथी।1।
</details>

<details><summary>दर्पण-भाषार्थ</summary>

अर्थ: हे भाई! (मनुष्य की) ये काया (जैसे) घोड़ी है (इसको) परमात्मा ने पैदा किया है। मानव जन्म भाग्यशाली है (जिसमें ये काया प्राप्त होती है) सौभाग्य से ही (जीव ने ये काया) पाई है। हे भाई! मानव जन्म बड़ी किस्मत से ही मिलता है। पर उसी मनुष्य की काया सोने जैसी व सुंदर है जो गुरु की शरण पड़ कर हरि-नाम का गाढ़ा रंग हासिल करता है, उस मनुष्य की काया हरि-नाम के नए रंग से रंगी जाती है।  
हे भाई! ये काया सुंदर है क्योंकि इस काया से मैं परमात्मा का नाम जप सकता हूँ, हरि नाम की इनायत से यह काया सोहणी बन जाती है। हे भाई! उस अति भाग्यशाली मनुष्य ने ही यह काया (असल में) प्राप्त की समझ, परमात्मा का नाम जिस मनुष्य का मित्र बन जाता है। हे दास नानक! (नाम स्मरण करने के लिए ही ये काया) परमात्मा ने पैदा की है।1।
</details>

<details><summary>दर्पण-पदार्थ</summary>

पद्अर्थ: जीनु = जीन, काठी। पावउ = मैं पाता हूँ। बुझि = समझ के, परख के। चंगा = अच्छाईयां, गुण। चढ़ि = चढ़ के। लंघा = लांघ के, मैं लांघता हूँ। जी = हे भाई! बिखमु = मुश्किल। भुइअंगा = संसार समुंदर (भुइ+अंग, धरती का अंग)। अनत तरंगा = बेअंत लहरों वाला। गुरमुखि = गुरु के सन्मुख रहने वाला मनुष्य। बोहिथि = जहाज में। खेवटु = मल्लाह। सबदि = शब्द के माध्यम से। रंगि = रंग में। अनदिनु = हर रोज। रंगी = रंग वाला। निरबाण = वासना रहित। पद = दर्जा।2।
</details>

<details><summary>दर्पण-भाषार्थ</summary>

अर्थ: हे भाई! परमात्मा के गुणों को विचार के मैं (अपनी शरीर घोड़ी पर, महिमा की) काठी डालता हूँ, (उस काठी वाली घोड़ी पर) चढ़ के (काया को वश में कर के) मैं इस मुश्किल (से तैरे जाने वाले) संसार समुंदर से पार लांघता हूँ।  
(हे भाई! कोई विरला) गुरु के सन्मुख रहने वाला मनुष्य (ही) इस मुश्किल संसार-समुंदर से पार लांघता है (क्योंकि इसमें विकारों की) बेअंत लहरें पड़ रही हैं। कोई दुर्लभ अति भाग्यशाली मनुष्य हरि-नाम के जहाज में चढ़ के पार लांघता है, गुरु-मल्लाह अपने शब्द के साथ जोड़ के पार लंघा लेता है।  
हे नानक! जो मनुष्य हर वक्त परमात्मा के प्रेम रंग में (टिक के) परमात्मा की महिमा के गीत गाता रहता है, वह हरि नाम रंग में रंगा जाता है, वह मनुष्य वह ऊँचा और स्वच्छ आत्मिक स्तर हासिल कर लेता है जहाँ वासना छू नहीं सकती।2।
</details>

<details><summary>दर्पण-पदार्थ</summary>

पद्अर्थ: कड़ीआलु = लगाम। मुखे = मुख में, (काया रूपी घोड़ी के) मुंह में। गुरि = गुरु ने। गिआनु = आत्मिक जीवन की सूझ। द्रिढ़ाइआ = हृदय में पक्का कर दिया है। तनि = शरीर में, हृदय में। लाइ = लगाता है। जिणै = जीतता है। गुरमुखि = गुरु के द्वारा। जीतिआ = जीता जा सकता है। अघड़ो = ना घड़ा हुआ, अल्हड़ (मन)। घड़ावै = (जात, धीरज आदि की कुठाली में) घड़ता है। अपिउ = अमृत, आत्मिक जीवन देने वाला। सुणि = सुन के। स्रवण = कानों से। तुरी = (काया) घोड़ी। तुरी चढ़ाइआ = (काया) घोड़ी पर सवार होता है, काया को वश में करता है। मारगु = रास्ता। पंथु = रास्ता। बिखड़ा = मुश्किल।3।
</details>

<details><summary>दर्पण-भाषार्थ</summary>

अर्थ: जिस मनुष्य के हृदय में गुरु ने आत्मिक जीवन की समझ पक्की कर दी, उसने ये सूझ (अपनी काया घोड़ी के) मुंह में (जैसे) लगाम दे दी है। उस मनुष्य के हृदय में परमात्मा का प्यार पैदा होता है, ये प्यार वह मनुष्य अपनी काया-घोड़ी को (जैसे) चाबुक मारता रहता है। हृदय में पैदा हरि नाम का प्रेम में लीन वह मनुष्य अपनी काया घोड़ी को चाबुक मारता रहता है, और अपने मन को वश में किए रखता है। पर, ये मन गुरु की शरण पड़ के ही जीता जा सकता है। वह मनुष्य गुरु का शब्द प्राप्त करता है, आत्मिक जीवन देने वाला हरि-नाम-रस पीता रहता है, और (जत, धैर्य आदि की कुठाली में) अल्हड़ मन को घड़ लेता है (परिपक्व बना लेता है)। गुरु की जो वाणी उचारी हुई है इस को अपने कानों से सुन के (भाव, ध्यान से सुन के वह मनुष्य अपने अंदर) परमात्मा का प्यार पैदा करता है, और इस तरह काया-घोड़ी पर सवार होता है (काया को वश में करता है)। हे दास नानक! (ये मनुष्य जीवन) बड़ा मुश्किल रास्ता है, (पर, गुरु की शरण पड़े मनुष्य को) पार लंघा लेता है।3।
</details>

<details><summary>दर्पण-पदार्थ</summary>

पद्अर्थ: तेजणि = घोड़ी। देह = शरीर, काया। रामि = राम ने। जितु = जिस (काया) के द्वारा। जापै = जपता है। सा = वह (काया)। धनु धंनु = भाग्यशाली। तुखाईआ = ताक्र्ष, तुखाई, घोड़ी। धुरि = धुर दरगाह से। किरतु = पिछले किए कर्मों का संस्कार। जुड़ंदा = इकट्ठा किया हुआ। किरतु जुड़ंदा = पिछले किए कर्मों के इकट्ठे हुए संस्कार। देहड़ि = सुंदर देह, सोहनी काया। बिखमु = मुश्किल (संसार समुंदर)। गुरमुखि = गुरु के द्वारा। परमानंदा = परम आनंद का मालिक प्रभु। हरि पूरै = पूरे हरि ने। मिलि = मिल के (शब्द ‘मिलु’ व ‘मिलि’ का फर्क देखें)। वरु = पति। काजु = विवाह का काम। मंगलु = खुशी।4।
</details>

<details><summary>दर्पण-भाषार्थ</summary>

अर्थ: हे भाई! ये मनुष्य शरीर रूपी घोड़ी परमात्मा ने पैदा की है (कि इस घोड़ी पर चढ़ कर जीव जीवन-यात्रा को सफलता से तय करे, सो) जिस (शरीर-घोड़ी) के द्वारा मनुष्य परमात्मा का नाम जपता है, वह धन्य है, उसे शाबाशी मिलती है, (इससे) पिछले किए कर्मों के संस्कारों का समूह सामने आ जाता है।  
हे भाई! इस सुंदर काया-घोड़ी पर चढ़, (ये घोड़ी) मुश्किल संसार-समुंदर से पार लंघा लेती है, (इसके द्वारा) गुरु की शरण पड़ कर परम आनंद के मालिक परमात्मा को मिल।  
पूरन परमात्मा ने जिस जीव-स्त्री का विवाह रच दिया (जिस जीव-वधू को अपने साथ मिलाने का अवसर बना दिया), सत्संगियों के साथ मिल के (मानो, उसकी) बारात आ गई। हे दास नानक! संत जनों से मिल के उस जीव-स्त्री ने प्रभु-पति (का मिलाप) हासिल कर लिया, उसने आत्मिक आनंद पा लिया, उसके अंदर आत्मिक मंगल के गीत (शादी के मंगलमयी गीत) बज पड़े।4।1।5।
</details>

[[0576]]
<details><summary>दर्पण-पदार्थ</summary>

पद्अर्थ: तेजनड़ी = सोहणी तेजणि, सुंदर घोड़ी। नव रंगीआ = नए रंग वाली। चंगी = बढ़िया। गति = उच्च आत्मि्क अवस्था। मिति = मर्यादा, माप। करतै = कर्तार ने। नामि = नाम में। वखाणीआ = उचारी। सलाहि = सलाह के। हरि जन = हरि के भक्त।1।
</details>

<details><summary>दर्पण-भाषार्थ</summary>

अर्थ: हे भाई! वह काया सुंदर घोड़ी है (जीव-राही की जीवन-यात्रा के लिए बढ़िया घोड़ी है) जो परमात्मा के प्रेम के नए रंग में रंगी रहती है, जो गुरु से आत्मिक जीवन की श्रेष्ठ समझ मांगती रहती है, जो (गुरु से) आत्मिक जीवन की सूझ मांगती है, परमात्मा की सोहणी महिमा करती है, परमात्मा का नाम जपती है, जो ये समझने का यत्न करती है कि परमात्मा कैसा और कितना बड़ा है। कर्तार ने (ऐसी काया घोड़ी का) सारा जन्म सफल कर दिया है, क्योंकि वह परमात्मा के नाम में लीन रहती है, परमात्मा की महिमा उचारती रहती है।  
हे भाई! परमात्मा के भक्त परमात्मा के नाम की महिमा गा के परमात्मा की भक्ति (की दाति) मांगते रहते हैं। दास नानक कहता है: हे संत जनो! (ये सुंदर काया-घोड़ी प्राप्त करके) परमात्मा की सुंदर भक्ति (करते रहो)।1।
</details>

<details><summary>दर्पण-पदार्थ</summary>

पद्अर्थ: देह = शरीर, काया (-घोड़ी)। जीनु = काठी। सुविना = सोने की। जड़ि = जड़ के। घणे = बहुत। नव तन = नया। नव रंगीआ = नवरंगी, नए रंग वाली।2।
</details>

<details><summary>दर्पण-भाषार्थ</summary>

अर्थ: वह काया (-घोड़ी, जैसे) सोने की है (बहुत कीमती बन जाती है, जिस पर) परमात्मा का नाम-रत्न जड़ के सोने की काठी डाली जाती है (जिस पर परमात्मा के नाम से भरपूर गुरु-शब्द की काठी डाली जाती है)।  
(हे भाई! जिस मनुष्य ने) परमात्मा का नाम रत्न जड़ के गुरु-शब्द की काठी डाल दी, उसको परमात्मा मिल गया, उसने परमात्मा के गुण (अपने अंदर बसा लिए), उसे सुख ही सुख प्राप्त हो गए। हे भाई! जिस मनुष्य ने गुरु का शब्द हासिल कर लिया, जिसने परमात्मा का नाम-स्मरण करना आरम्भ कर दिया, वह अति भाग्यशाली हो गया, उसके अंदर परमात्मा का प्रेम उघड़ पड़ा।  
नानक कहता है: (हे भाई! जो मनुष्य) परमात्मा के नाम से गहरी सांझ डालता है, जो मनुष्य हर वक्त परमात्मा का नाम मांगता है, उसे वह मालिक हरि मिल जाता है जो हरेक के दिल की जानने वाला है, जो सदा नया-नरोया रहने वाला है, जो सदा नए करिश्मों का मालिक है।2।
</details>

<details><summary>दर्पण-पदार्थ</summary>

पद्अर्थ: कड़ीआलु = लगाम। मुखे = मुखि, (काया घोड़ी के) मुंह में। गुरि = गुरु ने। अंकसु = अंकुश, हाथी को चलाने के लिए बरता जाता लोहे का कुंडा। मैगलु = हाथी (मदकल)। सबदि = शब्द द्वारा। वसि = वश में। वसगति = वश में। परम पदु = सबसे ऊँचा आत्मिक दर्जा। सा धन = जीव-स्त्री। कंति = कंत ने। अंतरि = अंदर, हृदय में। हरि सेती = हरि के साथ। घरि = घर में, प्रभु की हजूरी में। सोहै = सोहणी लगती है। रंगि = प्रेम रंग में। राती = रंगी हुई। सहजे = सहज, आत्मिक अडोलता में। माती = मस्त। हरि दासु = हरि का सेवक। जनु = दास।3।
</details>

<details><summary>दर्पण-भाषार्थ</summary>

अर्थ: हे भाई! गुरु ने (जिस मनुष्य की काया-घोड़ी के) मुंह में लगाम दे दी, अंकुश रख दिया, उसका मन-हाथी गुरु के शब्द की इनायत से वश में आ गया।  
जिस जीव-स्त्री का मन वश में आ गया, उसने सबसे ऊँचा आत्मिक दर्जा हासिल कर लिया, प्रभु कंत ने उस जीव-स्त्री को प्यार करना शुरू कर दिया, उसके हृदय में परमात्मा से प्रेम पैदा हो गया, वह जीव-स्त्री प्रभु की हजूरी में सुंदर लगती है। जो जीव-स्त्री प्रभु के प्रेम रंग में रंगी जाती है, जो आत्मिक अडोलता में मस्त रहती है, वह परमात्मा का मिलाप हासिल कर लेती है।  
हरि का सेवक नानक दास कहता है: हे भाई! अति भाग्यशाली जीव ही परमात्मा का नाम स्मरण करते हैं।3।
</details>

<details><summary>दर्पण-पदार्थ</summary>

पद्अर्थ: देह = काया, शरीर। जी = हे भाई! जितु = जिस (काया-घोड़ी) से। मिलि सतिगुर = गुरु को मिल के। मंगलु = आत्मिक आनंद देने वाला गीत। सेवकी = सेवक भावना से। जाइ = जा के। प्रभ रंग महली = परमात्मा की आनंद भरी हजूरी में। मनि = मन में। सुभाए = सु भाए, प्रेम से। चढ़ि = चढ़ के।4।
</details>

<details><summary>दर्पण-भाषार्थ</summary>

अर्थ: हे भाई! वह काया (मनुष्य की जीवन-यात्रा में, मानो) घोड़ी है जिस (काया) के माध्यम से मनुष्य परमात्मा का मिलाप हासिल कर लेता है, और, गुरु को मिल के परमात्मा के महिमा के गीत गाता रहता है। सेवक-भाव से जो मनुष्य परमात्मा की महिमा के गीत गा के परमात्मा की सेवा भक्ति करता है वह परमात्मा की आनंद भरी हजूरी में जा पहुँचता है और परमात्मा के मिलाप का आनंद लेता है। वह मनुष्य प्रेम से अपने मन में परमात्मा के गुण गाता है, गुरु की मति पर चल कर मन में परमात्मा का ध्यान धरता है।  
हे नानक! जिस दास पर परमात्मा मेहर करता है वह अपनी काया-घोड़ी पर चढ़ कर परमात्मा को मिल जाता है।4।2।6।
</details>

<details open><summary>विश्वास-प्रस्तुतिः</summary>

रागु वडहंसु महला ५ छंत घरु ४ ੴ सतिगुर प्रसादि ॥
</details>

<details><summary>मूलम्</summary>

रागु वडहंसु महला ५ छंत घरु ४ ੴ सतिगुर प्रसादि ॥
</details>

<details><summary>दर्पण-पदार्थ</summary>

पद्अर्थ: गुर मिलि = गुरु को मिल के। लधा = ढूँढता है। जी = हे भाई! वारो वारा = वार वार के, सदके करके। भवजलु = संसार समुंदर। चूकी = खत्म हो जाती है। कांणि = अधीनता। जमाणी = यमों की। असथिरु = अडोल चिक्त। अंम्रितु = आत्मिक जीवन देने वाला नाम जल। रहिआ = खत्म हो गया। सहजि = आत्मिक अडोलता में। समधा = समा गया, लीनता हो गई। अधारा = आसरा। सुखि = आनंद से। रलीआं = खुशियां। कंउ = को।1।
</details>

<details><summary>दर्पण-भाषार्थ</summary>

अर्थ: हे भाई! गुरु को मिल के (ही) प्यारा प्रभु मिलता है, (जिसे गुरु के माध्यम से प्रभु मिल जाता है वह) अपना ये शरीर ये मन (गुरु के) हवाले करता है। जो मनुष्य अपना तन-मन गुरु के हवाले करता है, वह संसार समुंदर को जीत लेता है, उसकी यमों की अधीनता खत्म हो जाती है वह मनुष्य आत्मिक जीवन देने वाला नाम-जल (गुरु से ले के) पीता है, और, अडोल चिक्त हो जाता है, उसके जनम-मरन का चक्र समाप्त हो जाता है। उस मनुष्य को वह घर (प्रभु के चरणों में ठिकाना) मिल जाता है (जिसकी इनायत से) वह आत्मिक अडोलता में लीन रहता है, परमात्मा का नाम (उसकी जिंदगी का) आसरा बन जाता है। हे नानक! कह: वह मनुष्य सुख में रह कर आत्मिक खुशियां पाता है (ये सारी इनायत गुरु की ही है) पूरे गुरु को (सदा) नमस्कार करनी चाहिए।1।
</details>

<details><summary>दर्पण-पदार्थ</summary>

पद्अर्थ: सजण = हे सज्जन! मैडड़े = मेरे। गुरि = गुरु ने। सबदु सचु = सदा स्थिर प्रभु की महिमा वाला शब्द। मंगलु = महिमा का गीत। मनहु = मन से। अदेसा = अंदेशा, चिन्ता फिक्र। कतहि = किसी भी और जगह। संगि = (प्रभु के) साथ। बैसा = बैठा रहता है, टिका रहता है। प्रभ भाणा = प्रभु को प्यारा लगता है। प्रभि = प्रभु ने। सहजे = आत्मिक अडोलता में (टिका के)। बलिहारी = सदके। सभनी = और सब जीवों ने।1।
</details>

<details><summary>दर्पण-भाषार्थ</summary>

अर्थ: हे मेरे सज्जन! हे मेरे मित्र! सुन, (किसी भाग्यशाली मनुष्य को) गुरु ने प्रभु की सदा स्थिर प्रभु की महिमा वाला शब्द-मंत्र दिया है। जो मनुष्य सदा-स्थिर प्रभु की महिमा वाले शब्द को सदा हृदय में बसाता है, जो मनुष्य परमात्मा की महिमा के गीत (सदा) गाता है, उसके मन से चिन्ता-फिक्र उतर जाते हैं, वह मनुष्य परमात्मा का मिलाप हासिल कर लेता है, (प्रभु को छोड़ के) किसी और जगह वह नहीं भटकता वह सदा ही प्रभु चरणों में लीन रहता है। वह मनुष्य प्रभु को (सदा) प्यारा लगता है, सदा स्थिर प्रभु का ही उसको मान-आसरा रहता है, परमात्मा ने उसको आत्मिक अडोलता में टिका के अपना नाम-धन बख्श दिया है।  
हे नानक! कह: (हे प्रभु!) मैं उस सेवक से सदके जाता हूँ, तेरे नाम की दाति उससे सब जीव लेते हैं।2।
</details>

[[0577]]
<details><summary>दर्पण-पदार्थ</summary>

पद्अर्थ: भउ भाणा = (अगर) तुझे अच्छा लगे, यदि तेरी रजा हो। अघाए = तृप्त हो जाता है, पेट भर जाता है। ठंढा = शांत। त्रिसन = माया की प्यास। डंझा = भड़की, ना कभी खत्म होने वाली प्यास। सभि = सारे। भुंचण लगे = खाने लग पड़ते हैं। हंउ = मैं। कै कुरबाना = से सदके। रंगि = रंग में। राते = रंगे जाते हैं। त्रास = सहज, डर। संगि = साथ। करंउ = मैं करूँ। लाए = लगा के।3।
</details>

<details><summary>दर्पण-भाषार्थ</summary>

अर्थ: हे प्रभु! मैं गुरु से सदके जाता हूँ। अगर तेरी मर्जी हो तो (गुरु की शरण पड़ कर जीव माया की भूख से) पूरी तरह से तृप्त हो जाता है। (जो मनुष्य गुरु की शरण पड़ता है, उस का) मन शांत हो जाता है, कभी ना खत्म होने वाली माया की प्यास (उसके अंदर से) बुझ जाती है (गुरु के माध्यम से वह) (बड़ा नाम-) खजाना प्राप्त कर लेता है। (जो भी गुरु की शरण आते हैं, वह) सारे सिख सेवक नाम-खजाने बरतने लग पड़ते हैं। (गुरु की शरण पड़ने वाले मनुष्य दुनिया के सहमों की ओर से) निडर हो जाते हैं, प्रभु पति के प्रेम रंग में रंगे जाते हैं, जमों का सहम मिटा लेते हैं। हे नानक! (कह: हे प्रभु! मेहर कर, मैं) दास सदा (गुरु के) चरणों में टिका रहूँ, (गुरु का) सेवक बना रहूँ, और तवज्जो जोड़ के तेरी भक्ति करता रहूँ।3।
</details>

<details><summary>दर्पण-पदार्थ</summary>

पद्अर्थ: जी = हे प्रभु जी! मनसा = मन की कामना (मनीषा)। मोहि = मैं। जीउ = हे प्रभु जी! सभि = सारे। ठाकुर मेरे = हे ठाकुर! कितु = किस के द्वारा? मुखि = मुंह से। कितु मुखि = किस मुंह से? सालाही = मैं स्तुति करूँ? खिन माही = एक छिन में। नउ निधि = (दुनिया के सारे ही) नौ खजाने। वाजे = बज गए। अनहद = एक रस, बिना बजाए। तूरे = बाजे। घरि = हृदय घर में। विसूरे = झोरे। चिंता = फिक्र।4।
</details>

<details><summary>दर्पण-भाषार्थ</summary>

अर्थ: हे प्रभु जी! (तेरी मेहर से मेरी हरेक) आशा और कामना पूरी हो गई है। हे प्रभु जी! मैं गुणहीन था (मेरे अंदर कोई भी गुण नहीं था) तेरे अंदर सारे ही गुण हैं। हे मेरे मालिक! तेरे अंदर सारे ही गुण हैं। मैं किस मुंह से तेरी महिमा गाऊँ? तूने मेरा कोई अवगुण नहीं विचारा, तूने मेरा कोई गुण नहीं देखा, और, एक पल में ही तूने मुझ पर मेहर कर दी। (तेरी मेहर से मैंने, मानो) सारे ही नौ खजाने हासिल कर लिए हैं, मेरे अंदर आत्मिक आनंद की चढ़दीकला बन गई है मेरे अंदर आत्मिक आनंद के एक-रस बाजे बजने लगे हैं।  
हे नानक! (कह:) हे प्रभु जी! मैंने (तुझे) पति को अपने हृदय-गृह में ही पा लिया है, मेरे सारे ही चिन्ता-फिक्र उतर गए हैं।4।1।
</details>

<details><summary>दर्पण-पदार्थ</summary>

पद्अर्थ: कूड़ु = झूठ, झूठे पदार्थों की बात। वंञनि = वंजन, चले जाते हैं। झुलारिआ = बुल बुलों की तरह। सुणीअर = कान। ते = (बहुवचन) वे। सचु = सदा कायम रहने वाला। धणी = मालिक प्रभु।1।
</details>

<details><summary>दर्पण-भाषार्थ</summary>

अर्थ: हे भाई! नाशवान पदार्थों की बात क्या सुनता है? (ये पदार्थ तो) हवा के बुल-बुलों की तरह उड़ जाते हैं। हे नानक (सिर्फ) वह कान (परमात्मा की हजूरी में) स्वीकार हैं जो सदा स्थिर रहने वाले मालिक प्रभु (की महिमा) को सुनते हैं।1।
</details>

<details><summary>दर्पण-पदार्थ</summary>

छंतु। घोलि घुमाई = मैं कुर्बान जाता हूँ। स्रवणी = कानों से। सहजि = आत्मिक अडोलता में। सुहेले = सुखी। रसना = जीभ (से)। उधारण = उद्धार करने के लिए। भै सागर = भय का सागर, भयानक समुंदर। बोहिथ = जहाज। केते = बेअंत। कंउ = को। ठाकुरि = ठाकुर ने। जिनि = जिस ने (जिन = जिन्होंने)।1।
</details>

<details><summary>दर्पण-भाषार्थ</summary>

अर्थ: छंत। हे भाई! जिस मनुष्यों ने अपने कानों से प्रभु (का नाम) सुना है, उनसे मैं सदके कुर्बान जाता हूँ। जो मनुष्य अपनी जीभ से परमात्मा का नाम जपते हैं वे आत्मिक अडोलता में टिक के सुखी रहते हैं। वे मनुष्य आत्मिक अडोलता में रह के सुखी जीवन जीते हैं, वे अमूल्य गुणवान हो जाते हैं, वे तो जगत को संसार-समुंदर से पार लंघाने के लिए आते हैं। हे भाई! इस भयानक संसार-समुंदर से पार लांघने के वास्ते परमात्मा के चरण जहाज हैं (खुद नाम जपने वाले मनुष्य) अनेक को (प्रभु-चरणों में जोड़ के) पार लंघा देते हैं। मेरे मालिक प्रभु ने जिस पर मेहर (की निगाह) की, उनके कर्मों के हिसाब करने उसने छोड़ दिए। हे नानक! कह: मैं उस मनुष्य से सदके कुर्बान जाता हूँ जिसने अपने कानों से परमात्मा (की महिमा) को सुना है।1।
</details>

<details><summary>दर्पण-पदार्थ</summary>

पद्अर्थ: लोइणि = आँखो (से)। लोई = जगत, लोक। पिआस = देखने की लालसा। मू = मुझे। घणी = बहुत। बिअंनि = और किस्मों की। मा पिरी = मेरा प्यारा।1।
</details>

<details><summary>दर्पण-भाषार्थ</summary>

अर्थ: मैंने अपनी आँखों से जगत को देखा है, (अभी भी) मुझे (जगत को देखने की प्यास) बहुत है, ये प्यास बुझती नहीं। हे नानक! जिस आँखों ने मेरे प्यारे प्रभु को देखा, वे आँखें और किस्म की हैं (उन आँखों को दुनियावी पदार्थ देखने की लालसा नहीं होती)।1।
</details>

<details><summary>दर्पण-पदार्थ</summary>

पद्अर्थ: छंत। कुरबाणे = सदके। से = (बहुवचन) वे। भाणे = पसंद आते हैं। ठाकुरि = ठाकुर ने। माने = आदर दिया। परधाने = आदरणीय, जाने माने व्यक्ति। सेती = साथ। रंगि = प्रेम रंग में। राते = रंगे रहते हैं। रसहि = रस से। अघाणे = तृप्त। सहजि = आत्मिक अडोलता में। घटि घटि = हरेक घट में। तिन कै = उन से। सद = सदा।2।
</details>

<details><summary>दर्पण-भाषार्थ</summary>

अर्थ: छंतु। मैं उनसे सदके हूँ, जिन्होंने परमात्मा के दर्शन किए हैं, वे (भाग्यशाली) लोग सदा-स्थिर प्रभु की हजूरी में शोभा देते हैं। जिस जीवों को मालिक प्रभु ने आदर-मान दिया है, (हर जगह) जाने माने जाते हैं, वे परमात्मा के चरणों में जुड़े रहते हैं, परमात्मा के प्रेम-रंग में रंगे रहते हैं। वे मनुष्य परमात्मा के नाम-रस से (दुनियावी पदार्थों की तरफ से) तृप्त रहते हैं वे आत्मिक अडोलता में लीन रहते हैं, वे मनुष्य परमात्मा को हरेक शरीर में बसता पहचानते हैं।  
हे भाई! वही मनुष्य भले हैं, संत हैं, सुखी हैं, जो अपने मालिक प्रभु को पसंद हैं। हे नानक! कह: जिस मनुष्यों ने हरि प्रभु के दर्शन कर लिए हैं, मैं उनसे सदा सदके जाता हूँ।2।
</details>

<details><summary>दर्पण-पदार्थ</summary>

पद्अर्थ: देह = शरीर। अंधारी अंध = (मोह के) अंधकार में अंधी। विहूणीआ = विहीन। जै घटि = जिस हृदय में। वुठा = आ बसा। सचु धणी = सदा कायम रहने वाला मालिक प्रभु।1।
</details>

<details><summary>दर्पण-भाषार्थ</summary>

अर्थ: हे भाई! जो शरीर परमात्मा के नाम से वंचित रहता है, वह माया के मोह के अंधेरे में अंधा हुआ रहता है। हे नानक! उस मनुष्य का जीवन कामयाब है जिसके दिल में सदा कायम रहने वाला मालिक-प्रभु आ बसता है।1।
</details>

<details><summary>दर्पण-पदार्थ</summary>

पद्अर्थ: छंतु। वंञां = वंजां, मैं जाता हूँ। खंनीऐ वंञां = मैं टुकड़े टुकड़े हो के सदके जाता हूँ। चाखि = (नाम रस) चख के। अघाणे = पेट भर जाता है। अंम्रितु = आत्मिक जीवन देने वाला नाम जल। मनहि = मन में। तूठा = प्रसन्न होता। अमिउ = अमृत। तन ते = तन से। जगदीस = जगत का मालिक। ईसह जै जए = मालिक की जैकार। जपि = जप के, कह के। संगु = साथ। जिन घटि = जिनके हृदय में।3।
</details>

<details><summary>दर्पण-भाषार्थ</summary>

अर्थ: छंतु। मैं उन मनुष्यों पर से सदा सदके कुर्बान जाता हूँ जिन्होंने मेरे हरि-प्रभु के दर्शन कर लिए हैं। वे मनुष्य (परमात्मा का नाम-रस) चख के (दुनियावी पदार्थों की ओर से) तृप्त हो जाते हैं, उनको आत्मिक जीवन देने वाला परमात्मा का नाम-जल मीठा लगता है। परमात्मा उनके मन को भाता है, परमात्मा उन पर प्रसन्न हो जाता है, उनके अंदर आत्मिक जीवन देने वाला नाम-जल आ बसता है, उनको सारे आनंद प्राप्त हो जाते हैं। जगत के मालिक प्रभु की जै-जैकार कह कह के उनके शरीर से दुख व भ्रम दूर हो जाते हैं। वे मनुष्य मोह से रहित हो जाते हैं, उनके अंदर से विकार समाप्त हो जाते हैं, कामादिक पाँचों से उनका साथ टूट जाता है।  
हे नानक! कह: जिस मनुष्यों के हृदय में मेरा हरि-प्रभु आ बसा है मैं उनसे सदके कुर्बान जाता हूँ।3।
</details>

[[0578]]
<details><summary>दर्पण-पदार्थ</summary>

पद्अर्थ: लोड़ीदे राम = राम को अच्छे लगते हैं। सेई = वही (बहुवचन)। कांढिआ = कहलवाते हैं। जाणे = समझ। सति = सच। बाहरा = अलग।1।
</details>

<details><summary>दर्पण-भाषार्थ</summary>

अर्थ: हे नानक! जो मनुष्य परमात्मा को प्यारे लगते हैं, वही (असल) सेवक कहलवाते हैं। (हे भाई!) सच जान, मालिक प्रभु संतों से अलग नहीं है।1।
</details>

<details><summary>दर्पण-पदार्थ</summary>

पद्अर्थ: छंतु। मिलि = मिल के। जलहि = जल में। खटाना = एक रूप हो जाता है। संगि = साथ। जोनी = परमात्मा। जोति = जीव की आत्मा। संमाइ = समा लिए हैं, मिला लिए हैं। करते = कर्तार ने। आपहि = आप ही। जाणीऐ = जाना जाता है। तह = वहाँ, उनके दिल में। सुंनि = विकारों से शून्य। सहजि = आत्मिक अडोलता में। वखाणीऐ = बखान किया जाता है, महिमा होती है। गुपता = छुपा हुआ। मुकता = माया के मोह से रहित। आपु = अपने आप को (शब्द ‘आपि’ व ‘आपु’ का फर्क देखें)। गुण = माया के तीन गुण।4।
</details>

<details><summary>दर्पण-भाषार्थ</summary>

अर्थ: छंतु। (हे भाई! जैसे) पानी पानी में मिल के एक-रूप हो जाता है (वैसे ही सेवक की) आत्मा परमात्मा के साथ मिली रहती है। पूर्ण सर्व-व्यापक कर्तार ने जिस सेवक को अपने में लीन कर लिया, उसके अंदर ये समझ पैदा हो जाती है कि (हर जगह) परमात्मा खुद ही खुद है, उसका हृदय (विकारों से) शून्य हो जाता है, आत्मिक अडोलता में उसकी समाधि लगी रहती है, उसके हृदय में एक परमात्मा की ही महिमा होती रहती है। (उसको निश्चय बना रहता है कि) परमात्मा सारे संसार में खुद ही छुपा हुआ है, फिर भी वह खुद माया के मोह से रहित है (हर जगह व्यापक होने के कारण) वह खुद ही अपने आप को स्मरण कर रहा है। हे नानक! उस मनुष्य के अंदर से भ्रम-डर और माया के तीन गुण नाश हो जाते हैं, (वह ऐसे परमात्मा के साथ एक-रूप हुआ रहता है, जैसे) पानी पानी में मिल के एक-रूप हो जाता है।4।2।
</details>

<details><summary>दर्पण-पदार्थ</summary>

पद्अर्थ: करण = सृष्टि। कारण = मूल। समरथा = सब ताकतों वाला। सगल = सारा। दे = दे के। सरणा जोगु = शरण आए की सहायता कर सकने वाला। निधि = खजाना। हंउ = मैं। जिनी = जिन्होंने। वरनु = वर्ण, रंग। चिहनु = चिन्ह, निशान। कथन ते = बयान से।1।
</details>

<details><summary>दर्पण-भाषार्थ</summary>

अर्थ: हे जगत के मूल प्रभु! हे सब ताकतों के मालिक! (अपना) हाथ दे के सारे जगत की रक्षा कर। हे सब ताकतों के मालिक! हे शरण पड़े की सहायता कर सकने वाले मालिक! हे कृपा के खजाने! हे सुखदाते! मैं तेरे उन सेवकों से सदके जाता हूँ जिन्होंने तेरे साथ सांझ डाली है। हे प्रभु! तेरा कोई रंग तेरा कोई निशान बताया नहीं जा सकता, तेरा स्वरूप बयान से बाहर है। नानक विनती करता है: हे प्रभु! हे जगत के मूल हे सब ताकतों के मालिक! मेरी विनती सुन।1।
</details>

<details><summary>दर्पण-पदार्थ</summary>

पद्अर्थ: एहि = ये। जीअ = जीव। रहता = रहत करने वाला, बचाने वाला। निवारि = दूर करके। रखि लेहु = बचा लेता है। दीन दैआल = दीनों पर दया करने वाले! सुआमी = मालिक। गोपाला = हे गोपाल! निधान = खजाना। बहुड़ि = दुबारा। सभि = सारे।2।
</details>

<details><summary>दर्पण-टिप्पनी</summary>

नोट: ‘एहि’ है ‘इह/यह’ का बहुवचन।  
नोट: ‘जीअ’ है ‘जीउ’ का बहुवचन।
</details>

<details><summary>दर्पण-भाषार्थ</summary>

अर्थ: हे प्रभु! (संसार के) ये सारे जीव तेरे हैं, तू इनको पैदा करने वाला है, तू सब जीवों को दुख-कष्ट-भ्रमों से बचाने वाला है। हे दीनों पर दया करने वाले! तू (सारे जीवों के) भ्रम-दुख-कष्ट एक छिन में दूर करके बचा लेता है। हे गोपाल! तू (सब जीवों का) माता-पिता, मालिक व सज्जन है, सारा जगत तेरा बच्चा है। हे प्रभु! जो जीव तेरी शरण आता है वह (तेरे दर से तेरे) गुणों के खजाने हासिल कर लेता है, वह दुबारा ना मरता है ना पैदा होता है। हे प्रभु! तेरा दास नानक विनती करता है: जगत के सारे जीव तेरे हैं, तू सबको पैदा करने वाला है।2।
</details>

<details><summary>दर्पण-पदार्थ</summary>

पद्अर्थ: धिआईऐ = स्मरणा चाहिए। इछिअड़ा = चितवा हुआ। पाईऐ = पा लेते हैं। मन इछ = मन की कामना। मिटि हि = मिट जाते हैं। त्रासा = डर। साध संगाइआ = साधु-संगत में। तजि = त्याग के। सगले = सारे। मनि = मन में। भाईऐ = भा जाता है, प्यारा लगने लगता है। रैणी = रात।3।
</details>

<details><summary>दर्पण-भाषार्थ</summary>

अर्थ: हे भाई! आठों पहर (हर वक्त) परमात्मा का स्मरण करना चाहिए, (नाम-जपने की इनायत से प्रभु के दर से) मन चितवा हुआ फल प्राप्त कर लेते हैं। हे भाई परमात्मा का स्मरण करना चाहिए, (स्मरण करने से) मनो-कामना हासिल कर ली जाती है, यमराज के सारे सहम भी समाप्त हो जाते हैं। हे भाई! जिस मनुष्य ने साधु-संगत में जा के गोबिंद की महिमा की, उसकी (हरेक) आशा पूरी हो गई। हे भाई! अहंकार, मोह, सारे विकार दूर करके परमात्मा के मन को भा जाना है। नानक विनती करता है: हे भाई! दिन-रात सदा परमात्मा का स्मरण करना चाहिए।3।
</details>

<details><summary>दर्पण-पदार्थ</summary>

पद्अर्थ: दरि = दर में, हृदय में। वाजहि = बजते हैं। अनहद = एक रस, लगातार, हर वक्त। वाजे = प्रभु की महिमा के बाजे। घटि घटि = हरेक घट में। गाजे = गरजता (दिखता) है, प्रतयक्ष बसता दिखाई देता है। बिराजे = बसता। अगम = अगम्य (पहुँच से परे)। अगोचरु = (अ+गो+चरु। गो = ज्ञान-इंद्रिय। चरु = पहुँच) जिस तक ज्ञान-इंद्रिय की पहुँच ना हो सके। न सकै पहूचा = पहुँच नहीं सकता। उपाए = पैदा करता है। सभि = सारे। नामि = नाम में (जुड़ने से)। वजहि = बजते हैं।4।
</details>

<details><summary>दर्पण-भाषार्थ</summary>

अर्थ: (हे भाई! जिस मनुष्य के) हृदय में परमात्मा की महिमा के बाजे सदा बजते हैं (जिस मनुष्य के दिल में महिमा का प्रभाव प्रबल रहता है) उसको परमात्मा हरेक शरीर में प्रत्यक्ष बसता दिखाई देता है।  
हे भाई! परमात्मा सदा हरेक शरीर में साफ तौर पर बस रहा है, पर (किसी चतुराई समझदारी के सहारे) उस तक पहुँच नहीं हो सकती, उस तक मनुष्य की ज्ञान-इंद्रिय की पहुँच नहीं है, वह सबसे ऊँचा है। हे भाई! परमात्मा में बेअंत गुण हैं, उसके स्वरूप के बारे में कुछ नहीं कहा जा सकता, कोई मनुष्य उसके गुणों के आखिर तक नहीं पहुँच सकता।  
हे भाई! परमात्मा खुद सबको पैदा करता है, खुद ही पालना करता है, सारे जीव-जंतु उसके खुद के ही बनाए हुए हैं। नानक विनती करता है परमात्मा के नाम में जुड़ने से परमात्मा की भक्ति करने से आनंद प्राप्त होता है, हृदय में परमात्मा की महिमा के एक-रस, जैसे बाजे बज पड़ते हैं।4।3।
</details>

<details open><summary>विश्वास-प्रस्तुतिः</summary>

रागु वडहंसु महला १ घरु ५ अलाहणीआ ੴ सतिगुर प्रसादि ॥
</details>

<details><summary>मूलम्</summary>

रागु वडहंसु महला १ घरु ५ अलाहणीआ ੴ सतिगुर प्रसादि ॥
</details>

<details><summary>दर्पण-पदार्थ</summary>

पद्अर्थ: धंनु = धन्यतायोग्य, साराहनीय। सिरंदा = पैदा करने वाला, विधाता। सचा = सदा स्थिर रहने वाला। जिनि = जिस (बादशाह) ने। धंधै = (माया के) आहर में। मुहलति = मिला हुआ समय। पुनी = पुनी, पहुँच गई, पूरी हो गई। पाई = पन घड़ी की प्याली। इसके नीचे छेद होता है जिससे प्याली में पानी आता रहता है। पूरे एक घण्टे में प्याली पानी से भर के पानी में डूब जाती है। खाली करके प्याली फिर पानी पर रख दी जाती है, और इस तरह एक-एक घण्टे के समय पता चलता रहता है। जानीअड़ा = प्यारी साथी जीवात्मा। घति = पकड़ के। चलाइआ = आगे लगा लिया जाता है। वीर सबाए = सारे वीर, सारे सज्जन संबन्धि। हंस = जीवात्मा। पुंने = पुग गए, समाप्त हो गए। माए = हे माँ! पुरबि = मरने से पहले के समय में।1।
</details>

<details><summary>दर्पण-भाषार्थ</summary>

अर्थ: जिस (प्रभु) ने जगत को माया के चक्कर में लगा रखा है वही विधाता पातशाह सलाहने-योग्य है। (क्योंकि वही) सदा कायम रहने वाला है। (जीव बिचारे की कोई बिसात नहीं) जब जीव को मिला हुआ समय समाप्त हो जाता है जब इसकी उम्र की प्याली भर जाती है तो (शरीर के) प्यारे साथी को पकड़ के आगे लगा लिया जाता है। (उम्र के खत्म होने पर) जब परमात्मा का लिखा हुक्म आता है, शरीर के प्यारे साथी जीवात्मा को पकड़ के आगे लगा लिया जाता है, और सारे सजजन-संबंधी रोते हैं। हे मेरी माँ! जब उम्र के दिन पूरे हो जाते हैं, तो शरीर और जीवात्मा का (सदा के लिए) विछोड़ा हो जाता है। (उस अंत समय से) पहले-पहले जो कर्म जीव ने कमाए होते हैं (उस उस के अनुसार) जैसे जैसे संस्कारों का लेख (उसके माथे पर) लिखा जाता है वैसा ही फल जीव पाता है।  
जिसने जगत को माया की आहर में लगा रखा है वही विधाता पातशाह सराहने-योग्य है वही सदा कायम रहने वाला है।1।
</details>

[[0579]]
<details><summary>दर्पण-पदार्थ</summary>

पद्अर्थ: पइआणा = पयाना, कूच। एथै = यहाँ, इस संसार में। सरपर = जरूर। मिहमाणा = मेहमान। गारबु = गर्व, अहंकार। जितु सेविऐ = जिसका स्मरण करने से। मूले = बिल्कुल। सिरि सिरि = हरेक के सिर पर। किआ = किया, अपना अपना किया कर्म। विहाणा = बिहाना, बीतता है।2।
</details>

<details><summary>दर्पण-भाषार्थ</summary>

अर्थ: हे मेरे भाईयो! (सदा स्थिर) मालिक प्रभु का स्मरण करो। (दुनिया से) कूच तो सभी ने करना है। दुनिया में माया का आहर चार दिनों के लिए ही है, (हरेक ने ही) यहाँ से आगे (परलोक में) अवश्य चले जाना है। यहाँ से आगे जरूर (हरेक ने) चले जाना है, (यहाँ जगत में) हम मेहमान की तरह ही हैं, (किसी भी धन-पदार्थ आदि का) गुमान करना व्यर्थ है। उस परमात्मा का ही नाम स्मरणा चाहिए जिसके स्मरण करने से परमात्मा की हजूरी में आत्मिक आनंद मिलता है। (जगत में तो धन-पदार्थ वाले का हुक्म चल सकता है, पर) परलोक में किसी का भी हुक्म बिल्कुल नहीं चल सकता, वहाँ तो हरेक के सिर पर (अपने-अपने) किए अनुसार बीतती है।  
हे मेरे भाईयो! (सदा स्थिर) मालिक प्रभु का स्मरण करो। (दुनिया से) सभी ने ही चले जाना है।2।
</details>

<details><summary>दर्पण-पदार्थ</summary>

पद्अर्थ: संम्रथ = सर्व शक्तिमान। हीलड़ा = बहाना। संसारो = (भाव) संसारी जीवों का प्रयास। महीअलि = मही तलि, धरती के तल पर, धरती के ऊपरी अंतरिक्ष में, आकाश में। अलख = अदृष्ट। इक मनि = एक मन से, तवज्जो/ध्यान जोड़ के। ढाहि = गिरा के। हुकमि = हुक्म अनुसार।3।
</details>

<details><summary>दर्पण-भाषार्थ</summary>

अर्थ: जगत के जीवों का उद्यम तो एक बहाना ही है, होता वही कुछ है जो उस सर्व-शक्तिमान प्रभु को भाता है। वह सदा-स्थिर रहने वाला विधाता पानी में धरती पर आकाश में हर जगह मौजूद है। वह प्रभु सदा स्थिर रहने वाला है, सबको पैदा करने वाला है, अदृष्ट है, बेअंत है, कोई भी जीव उसके गुणों का अंत नहीं पा सकता। जगत में पैदा उनका ही सफल कहा जाता है जिन्होंने उस बेअंत प्रभु को तवज्जो जोड़ के स्मरण किया है। वह परमात्मा स्वयं ही जगत-रचना को गिरा देता है, गिरा के खुद ही फिर बना लेता है, वह अपने हुक्म में जीवों को अच्छे जीवन वाले बनाता है।  
जगत के जीवों का उद्यम तो एक बहाना ही है, होता वही कुछ है जो उस सर्व-शक्तिमान प्रभु को अच्छा लगता है।3।
</details>

<details><summary>दर्पण-टिप्पनी</summary>

अलाहणीईआ: किसी के मरने पर गाए जाने वाले गीत। जब कोई प्राणी मरता है तो भाईचारे की औरतें मिल के रोती हैं। मरासणें उस मरे प्राणी की तारीफ में कविता सी कोई तुक सुर में पढ़ती हैं, उसके पीछे वही तुक सारी औरतें मिल के सुर में पढ़ती हैं और साथ बिलखती हैं। ये बिलखना भी ताल में ही होता है। मिरासन के उस गीत को ‘अलाहणियां’ कहा जाता है। सतिगुरु जी ने इस रोने-धोने को मना किया है और परमात्मा की रजा में चलने व उसकी महिमा करने का उपदेश देते हैं।
</details>

<details><summary>दर्पण-पदार्थ</summary>

पद्अर्थ: बाबा = हे भाई! रुंना जाणीऐ = सही मायने में वैराग में आया समझो। वालेवे कारणि = धन पदार्थ की खातिर। बिकारो = बे कार, व्यर्थ। गाफलु = बेखबर, लापरवाह। खोवै = नाश करता है। कूड़ि = नाशवान जगत की खातिर।4।
</details>

<details><summary>दर्पण-भाषार्थ</summary>

अर्थ: हे नानक! (कह: विछुड़े संबन्धियों की मौत पर तो हर कोई वैराग में आ जाता है, पर इस वैराग के कोई मायने नहीं) हे भाई! उसी मनुष्य को सही (रूप में) वैराग में आया समझो, जो प्यार से (परमात्मा के मिलाप की खातिर) वैराग में आता है। हे भाई! दुनिया के धन पदार्थों की खातिर जो रोते हैं वह रोना सारा ही व्यर्थ जाता है। परमात्मा से भूला हुआ जगत की माया की खातिर रोता है ये सारा ही रुदन व्यर्थ है। (इस रोने से) मनुष्य को अच्छे-बुरे काम की पहचान नहीं आती, (माया की खातिर रो-रो के) इस शरीर को व्यर्थ ही नाश कर लेता है। हे भाई! हरेक जीव जो जगत में (जन्म ले के) आया है (अपना समय गुजार के) चला जाएगा, नाशवान जगत के मोह में फंस के (व्यर्थ) गुमान करते हो।  
हे नानक! (कह:) हे भाई! उसी मनुष्य को सही वैराग में आया समझो जो (परमात्मा के मिलाप की खातिर) प्यार से वैराग में आता है।4।1।
</details>

<details><summary>दर्पण-पदार्थ</summary>

पद्अर्थ: लएहां = हम लें। सचड़ा = सदा स्थिर रहने वाला। रोवह = हम रोएं, हम अफसोस करें। बिरहा = विछोड़ा। तन = शरीर। समालिह = हम याद करें। पंथु = रास्ता। निहालहि = हम देखें। कीआ = पैदा किया। लीआ = वापस ले लिया। भाणा = रजा। तिनि = उस जीव ने।1।
</details>

<details><summary>दर्पण-भाषार्थ</summary>

अर्थ: हे सहेलियो! (हे सत्संगी सज्जनों!) आओ, मिल के बैठें और परमात्मा का सदा स्थिर रहने वाला नाम स्मरण करें। आओ, प्रभु से अपने विछोड़े का बारंबार अफसोस से चेता करें, (वह वियोग दूर करने के लिए) मालिक प्रभु को याद करें। आओ, हम मालिक को दिल में बसाएं, और उस रास्ते को देखें (जिस रास्ते सब जा रहे हैं)। हमने भी (आखिर) उस परलोक में जाना है (जहाँ अनेक जा चुके हैं)। (किसी के मरने पर रोना व्यर्थ है) जिस प्रभु का ये पैदा किया हुआ था, उसने जीवात्मा वापस ले ली है, उसकी की रजा हुई है। यहाँ जगत में जीव ने जो कुछ किया, (मरने पर) उसके आगे आ जाता है। (इस ईश्वरीय नियम के आगे) हमारा कोई जोर नहीं चल सकता।  
(इस वास्ते) हे सहेलियो! आओ, मिल के बैठें और सदा स्थिर रहने वाले प्रभु का नाम स्मरण करें।1।
</details>

<details><summary>दर्पण-पदार्थ</summary>

पद्अर्थ: लोका = हे लोगो! ऐसा = एसी मौत। संम्रथु = सब ताकतों वाला। सुहेला = आसान। पंथि सुहेलै = आसान रास्ते पर। आगै = प्रभु की हजूरी में। वडाई = इज्जत। भेटै सिउ = (नाम की) भेटा ले के। सचि = सदा स्थिर प्रभु में। लेखै = किए कर्मों के हिसाब के समय। महली = हजूरी में। रंग सिउ = प्रेम से।2।
</details>

<details><summary>दर्पण-भाषार्थ</summary>

अर्थ: हे लोगो! मौत को बुरा ना कहो (मौत अच्छी है, पर तब ही) अगर कोई मनुष्य उस तरीके से (जी के) मरना जानता हो। (वह तरीका ये है कि) अपने सर्व-शक्तिमान मालिक को स्मरण करो, (ताकि जीवन के सफर में) रास्ता आसान हो जाए (नाम-जपने की इनायत से) आसान जीवन-राह पर चलोगे तो इसका फल भी मिलेगा प्रभु की हजूरी में सम्मान मिलेगा। अगर प्रभु के नाम की भेटा ले के जाओगे तो उस सदा स्थिर प्रभु में एक-रूप हो जाओगे, किए कर्मों के हिसाब के समय इज्जत मिलेगी, प्रभु की हजूरी में स्थान प्राप्त करोगे, और पति-प्रभु को अच्छे लगोगे। (जो जीव ये भेटा ले के जाता है वह) प्रेम से आत्मिक आनंद लेता है।  
हे लोगो! मौत को बुरा ना कहो (पर इस बात को वही समझता है) जो इस तरह मरना जानता हो।2।
</details>

[[0580]]
<details><summary>दर्पण-पदार्थ</summary>

पद्अर्थ: हकु = बर हक, स्वीकार। जो = जो। सूरे = शूरवीर। माणो = इज्जत। पति = इज्जत। करि = कर के, मान के। ऊचा = अहंकार भरी बात। जाणो = जानने वाला प्रभु।3।
</details>

<details><summary>दर्पण-भाषार्थ</summary>

अर्थ: जो मनुष्य (जीते जी ही प्रभु की नजरों में) स्वीकार हो के मरते हैं वे शूरवीर हैं उनका मरना भी (लोक-परलोक में) सराहा जाता है। प्रभु की हजूरी में वही बंदे सूरमे कहे जाते हैं, वही बंदे सदा स्थिर प्रभु की दरगाह में आदर पाते हैं। वे दरगाह में सम्मान पाते हैं, सम्मान से (यहाँ से) जाते हैं और आगे परलोक में उन्हें कोई दुख नहीं व्यप्तता। वे लोग परमात्मा को (हर जगह) व्यापक समझ के स्मरण करते हैं, उस प्रभु के दर से फल प्राप्त करते हैं जिसका स्मरण करने से (हरेक किस्म का) डर दूर हो जाता है।  
(हे भाई!) अहंकार के बोल नहीं बोलने चाहिए, अपने आप को काबू में रखना चाहिए, वह अंतरजामी प्रभु हरेक के दिल की खुद ही जानता है।  
जो मनुष्य (जीते जी ही प्रभु की नजरों में) स्वीकार हो के मरते हैं वे शूरवीर है, उनका मरना (लोक-परलोक में) सराहा जाता है।3।
</details>

<details><summary>दर्पण-पदार्थ</summary>

पद्अर्थ: बाजी = खेल। वेखै = संभाल करता है। कुदरति = रची हुई सृष्टि। धारण धारे = आसरा देता है।4।
</details>

<details><summary>दर्पण-भाषार्थ</summary>

अर्थ: हे नानक! (कह:) हे भाई! ये जगत एक खेल है (खेल बनती-बिगड़ती ही रहती है) किसी के मरने पर रोना व्यर्थ है। मालिक प्रभु अपने पैदा किए जगत की स्वयं ही संभाल करता है, अपनी रची हुई रचना का खुद ही ध्यान रखता है। प्रभु अपनी रची रचना का ख्याल रखता है, इसको आसरा सहारा देता है, जिसने जगत रचा है वही इसकी जरूरतें भी जानता है। प्रभु स्वयं ही सबके किए कर्मों को देखता है, खुद ही सबके दिलों की समझता है, खुद ही अपने हुक्म को पहचानता है (कि कैसे ये हुक्म जगत में बरता जाना है)।  
जिस प्रभु ने ये जगत-रचना की हुई है वही इसकी जरूरतें (भी) जानता है। उस प्रभु का स्वरूप बेअंत है।  
हे नानक! (कह:) हे भाई! ये जगत एक खेल है (यहाँ जो घड़ा गया है उसने टूटना भी है) किसी के मरने पर रोना व्यर्थ है।4।2।
</details>

<details><summary>दर्पण-पदार्थ</summary>

पद्अर्थ: सचु = सदा स्थिर रहने वाला। सिरंदा = विधाता, पैदा करने वाला। सचा = सदा स्थिर। परवदगारो = पालनहार। जिनि = जिस (विधाता) ने। आपीनै = (आप ही ने) खुद ही। आपु = अपने आप को। अलख = अदृष्ट। दुइ पुड़ = दोनों पुड़ (धरती और आकाश)। विछोड़िअनु = उसने विछोड़ दिए हैं, उसने अलग-अलग कर दिए हैं। घोरु अंधारे = घोर अंधेरा। सिरजिअनु = उसने पैदा किए हैं। अहि = दिन। निसि = रात। चलतु = (जगत) तमाशा।1।
</details>

<details><summary>दर्पण-भाषार्थ</summary>

अर्थ: (हे भाई!) निष्चय करो कि जगत को पैदा करने वाला परमात्मा ही सदा स्थिर रहने वाला है, वह सदा स्थिर प्रभु (जीवों की) पालना करने वाला है, जिस सदा स्थिर ने खुद ही अपने आप को (जगत के रूप में) प्रकट किया हुआ है, वह अदृश्य है और बेअंत है।  
(धरती और आकाश जगत के) दोनों पुड़ जोड़ के (भाव, जगत रचना करके) उस प्रभु ने जीवों को माया के मोह में फसा के अपने से विछोड़ दिया है (भाव, ये प्रभु की रजा है कि जीव मोह में फंस के प्रभु को भुला बैठे हैं)। गुरु के बिना (जगत में माया के मोह का) घोर अंधेरा है।  
उस परमात्मा ने ही सूरज और चंद्रमा बनाए हैं, (सूर्य) दिन के समय (चंद्रमा) रात को (प्रकाश देता है)। (हे भाई!) याद रख कि प्रभु का बनाया हुआ ये जगत तमाशा है।1।
</details>

<details><summary>दर्पण-पदार्थ</summary>

पद्अर्थ: देहि = तू देता है। रहाउ।
</details>

<details><summary>दर्पण-भाषार्थ</summary>

अर्थ: हे प्रभु! तू सदा ही स्थिर रहने वाला मालिक है। तू खुद ही सब जीवों को सदा स्थिर रहने वाले प्यार की दाति देता है। रहाउ।
</details>

<details><summary>दर्पण-पदार्थ</summary>

पद्अर्थ: सिरजी = पैदा की। मेदनी = धरती। सिरजिऐ = पैदा करने से। बिखु = जहर। खाणी = उत्पक्ति के चारों वसीले (अण्डज, जेरज, सेतज, उत्भुज)। बाणी = जीवों की बोलियां। जीआ = जीवों को। आधारो = आसरा। सचि = सदा स्थिर नाम में (जोड़ के)। निबेडणहारो = फैसला करने वाला, लेखा समाप्त करने वाला।2।
</details>

<details><summary>दर्पण-भाषार्थ</summary>

अर्थ: हे प्रभु! तूने ही सृष्टि पैदा की है (जीवों को) दुख और सुख देने वाला भी तू ही है। (जगत में) स्त्रीयां और मर्द भी तूने ही पैदा किए है, माया जहर का मोह और प्यार भी तूने ही बनाए हैं। जीव उत्पक्ति की चार खाणियां और जीवों की बोलियां भी तेरी ही रची हुई हैं। सब जीवों को तू ही आसरा देता है। हे प्रभु! ये सारी रचना (-रूप) तख़त तूने (अपने बैठने के लिए) बनाया है, अपने सदा स्थिर नाम में (जोड़ के जीवों के कर्मों के लेख भी) तू खुद ही खत्म करने वाला है।2।
</details>

<details><summary>दर्पण-पदार्थ</summary>

पद्अर्थ: आवागवणु = जनम मरन का चक्र। थिरु = सदा कायम रहने वाला। आइ गइआ = पैदा हुआ और मर गया। बधिकु = बँधा हुआ। जीउ = जीवात्मा। भूडड़ै = बुरे ने। बूडड़ै = डूबे हुए ने। चारे = चारा, जोर। वणजारो = व्यापारी।3।
</details>

<details><summary>दर्पण-भाषार्थ</summary>

अर्थ: हे करणहार कर्तार! (जीवों के लिए) जनम-मरण का चक्कर तूने ही पैदा किया है, पर तू खुद सदा कायम रहने वाला है (तुझे ये चक्कर व्याप नहीं सकता)। (माया के मोह के कारण) विकारों में बँधा हुआ जीव नित्य पैदा होता है और मरता है, इसे जनम-मरण का चक्कर पड़ा ही रहता है। (माया के मोह में फंसे) बुरे जीव ने (तेरा) नाम भुला दिया है, मोह में डूबे हुए की कोई पेश नहीं चलती। गुणों को छोड़ के (विकारों का) जहर इस जीव ने एकत्र कर लिया है (जगत में आ के सारी उम्र) अवगुणों का ही बणज करता रहता है।3।
</details>

<details><summary>दर्पण-पदार्थ</summary>

पद्अर्थ: जानीआ = (शरीर के साथी) जीवात्मा को। हुकमि = हुक्म अनुसार। सोहणीऐ = सुंदरी का। सिरि = सिर पे।4।
</details>

<details><summary>दर्पण-भाषार्थ</summary>

अर्थ: जब सदा स्थिर रहने वाले कर्तार के हुक्म में उन प्यारों को (यहाँ से कूच करने के) बुलावे आते हैं (जो यहाँ इकट्ठे जीवन निर्बाह कर रहे होते हैं) तो (एक साथ रहने वाले) स्त्री-मर्दों के विछोड़े हो जाते हैं (इस विछोड़े को कोई मिटा नहीं सकता)। विछुड़ों को तो परमात्मा खुद ही मिलाने में समर्थ है। यमराज के सिर पर भी परमात्मा के हुक्म में ही (मौत के माध्यम से जीवों के विछोड़े करने की) जिंमेदारी सौंपी गई है, कोई यम किसी सुंदरी के रूप की परवाह नहीं कर सकता (कि इस सुंदरी की मौत ना लाऊँ)। यम बच्चों और बुढों की भी परवाह नहीं करते। सब का (आपस में) मोह प्यार तोड़ देते हैं।4।
</details>

<details><summary>दर्पण-पदार्थ</summary>

पद्अर्थ: नउ दर = नौ दरवाजे, नौ गोलकें (मुंह, 2 कान, 2 नासिकाएं, 2 आँखें, गुदा, लिंग)। ठाके = बंद किए गए। हंसु = जीवात्मा। गैणारे = आकाश में। सा धन = स्त्री, काया (जीवात्मा की स्त्री)। छूटी = अकेली रह गई। विधणीआ = (वि+धणी) निखसमी, बगैर पति के। मिरतकड़ा = लाश। अंञनड़े = आंगन में। माईए = हे माँ! मरु = मौत। महल = स्त्री। दरबारे = दहलीजों में। सारे = सारि, संभाल के याद करके।5।
</details>

<details><summary>दर्पण-भाषार्थ</summary>

अर्थ: जब सदा स्थिर रहने वाले परमात्मा के हुक्म में (मौत का बुलावा आता है तो शरीर के) नौ दरवाजे बंद हो जाते हैं, जीवात्मा (कहीं) आकाश में चली जाती है। (जिस स्त्री का पति मर जाता है) वह स्त्री अकेली रह जाती है, वह माया के मोह में लुट चुकी होती है, वह विधवा हो जाती है (उसके पति की) लाश घर के आंगन में पड़ी होती है (जिसे देख-देख के) वह स्त्री दहलीजों में बैठी रोती है (और कहती है:) हे माँ! इस मौत (को देख के) मेरी अक्ल ठिकाने नहीं रह गई।  
हे प्रभु-पति की सि्त्रयो! (हे जीव-सि्त्रयो! शरीर के विछोड़े का ये सिलसिला बना ही रहना है, किसी ने भी यहाँ सदा बैठे नहीं रहना) तुम सदा स्थिर रहने वाले परमात्मा की महिमा हृदय में संभाल के (प्रभु-कंत को याद करके) वैराग अवस्था में आओ (तब ही जीवन सफल होगा)।5।
</details>

<details><summary>दर्पण-पदार्थ</summary>

पद्अर्थ: जलि = पानी में। मलि = मल के। जानी = प्यारे संबन्धियों ने। पटि = रेशम से। अंबारे = अंबरि, कपड़े से। सची बाणी = सदा स्थिर रहने वाली वाणी, ‘राम नाम सति है’। वाजे वजे = बोल बोले जाने लग पड़े। पंच = (माता पिता भाई स्त्री पुत्र) संबंधि। मुए = चिन्ता में मरे जैसे हो गए। मनु मारे = मन मारि, मन मार के, गम खा के।6।
</details>

<details><summary>दर्पण-भाषार्थ</summary>

अर्थ: साक-संबंधी (मरे हुए प्राणी की लाश को) मल-मल के स्नान करवाते हैं, और रेशम (आदि) कपड़े से (लपेटते हैं)। (उसे शमशान में ले जाने के लिए) ‘राम नाम सत्य है’ के बोल शुरू हो जाते हैं (माता, पिता भाई, पुत्र, स्त्री आदि) निकटवर्ती दुख में मृतक समान हो जाते हैं। (उसकी स्त्री रोती है और कहती है:) साथी के मरने से मैं भी मरे जैसी हो गई हूँ, अब संसार में मेरे जीने को भी धिक्कार है।  
(पर ये मोह तो अवश्य ही दुखदाई है, ये शारीरिक विछोड़े तो होने ही हैं, हाँ) जो जीव, सदा स्थिर रहने वाले परमात्मा के प्यार में प्रेम में टिक के जगत में कार्य-व्यवहार करते हुए ही मोह से मरता (मुक्त रहता) है, वह (परमात्मा की हजूरी में) आदर पाता है।6।
</details>

[[0581]]
<details><summary>दर्पण-पदार्थ</summary>

पद्अर्थ: झूठि = झूठे मोह ने। मुठी = लूटा है। हउ = मैं। धावणीआ = माया की दौड़ भाग में। धंधै = माया के चक्कर में। पिरि = पिया ने, पति प्रभु ने। विधण = (वि+धणी) निखसमी। विधण कार = निखसमों वाली कार, पति प्रभु से टूट के किए जाने वाले काम। घरि घरि = हरेक हृदय में। महेलीआ जीव-स्त्रीयां। रुड़ै = सुंदर (प्रभु) के। हेति = प्रेम में। सहु = सदा स्थिर रहने वाला। हउ = मैं। रहसिअड़ी = खिली हुई, प्रसन्न। नामि = नाम में (जुड़ के)।7।
</details>

<details><summary>दर्पण-भाषार्थ</summary>

अर्थ: हे जीव-सि्त्रयो! जब तक संसार में तुम्हें माया के मोह ने ठगा हुआ है, तुम दुखी ही रहोगी, (यही समझा जाएगा कि) तुम दुखी होने के लिए ही जगत में आई हो।  
जब तक मैं माया की आहर में माया की दौड़-भाग में ठगी जा रही हूँ, तब तक पति-विहीन स्त्री वाले कर्मों के कारण पति-प्रभु ने मुझे त्यागा हुआ है।  
पति-प्रभु तो हरेक जीव-स्त्री के हृदय में बस रहा है। उसकी असल स्त्रीयां वही हैं जो उस सुंदर प्रभु के प्यार में प्रेम में मगन रहती हैं।  
जितना समय मैं सदा स्थिर प्रभु-पति की महिमा करती हूँ उस पति के नाम में जुड़े रहने के कारण मेरा तन-मन खिला रहता है।7।
</details>

<details><summary>दर्पण-पदार्थ</summary>

पद्अर्थ: गुरि मिलिऐ = अगर गुरु मिल जाए। वेसु = काया। सा धन = जीव-स्त्री। बईअरि = स्त्री। नामि = नाम में (जुड़ के)। बिरहड़ा = विछोड़ा। ब्रहम बीचारो = परमात्मा के गुणों का विचार।8।
</details>

<details><summary>दर्पण-टिप्पनी</summary>

नोट: ‘सुोहागणी’ में से अक्षर ‘स’ के साथ दो मात्राएं ‘ु’ और ‘ो’ लगी हैं। असल शब्द ‘सोहागणी’ है यहाँ पढ़ना है ‘सुहागणी’।
</details>

<details><summary>दर्पण-भाषार्थ</summary>

अर्थ: अगर गुरु मिल जाए तो जीव-स्त्री की काया ही पलट जाती है, जीव-स्त्री सदा-स्थिर प्रभु के नाम को अपना श्रृंगार बना लेती है।  
हे सहेलियो! (हे सत्संगियो!) आओ, मिल के बैठें। मिल जुल के विधाता का स्मरण करो। जो जीव-स्त्री प्रभु के नाम में जुड़ती है वह सुहाग-भाग वाली हो जाती है, सदा स्थिर प्रभु उसके जीवन को खूबसूरत बना देता है। हे नानक! (कह: हे सहेलियो!) प्रभु-पति की महिमा के गीत गाओ, प्रभु के गुणों को अपने हृदय में बसाओ, फिर कभी उससे विछोड़ा नहीं होगा (दुनिया वाले विछोड़े तो एक अटल नियम है, ये तो होते ही रहने हैं)।8।3।
</details>

<details><summary>दर्पण-पदार्थ</summary>

पद्अर्थ: जिनि = जिस परमात्मा ने। सिरजि = पैदा करके। समाइआ = (अपने आप में) लीन कर लिया। कुदरति जाणो = कुदरत में बसता जान (हे भाई!)। सचड़ा = सदा स्थिर रहने वाला। घटि घटि = हरेक घट में। सबदु पछाणो = (हे भाई!) उस परमात्मा का शब्द पहचान। सबदु = हुक्म। सचु = सदा स्थिर। सचु = सदा स्थिर। जिनि = जिस परमात्मा ने। राची = रची, बनाई। पिढ़ काची = पिढ़ की कच्ची, विकारों से मुकाबले में जीतने से असमर्थ। बिधि = तरीका। वखाणो = उपदेश। वताइआ = बिछाया। जालुो = (असल उच्चारण ‘जालु’ है यहाँ ‘जालो’ पढ़ना है)।1।
</details>

<details><summary>दर्पण-भाषार्थ</summary>

अर्थ: (हे भाई!) जिस परमात्मा ने जगत पैदा करके इसको अपने आप में लीन करने की ताकत भी अपने पास रखी है उस मालिक को इस कुदरति में बसता समझ। (हे भाई!) सदा-स्थिर रहने वाले परमात्मा को (रची कुदरत से) दूर (किसी और जगह) तलाशने का यत्न नहीं करना चाहिए। हरेक शरीर में उसी का हुक्म बरतता पहचान। (हे भाई!) जिस परमात्मा ने ये रचना रची है उसको इससे दूर (कहीं अलग) ना समझो, (हरेक शरीर में) उसका अटल हुक्म बरतता पहचानो।  
जब मनुष्य परमात्मा का नाम स्मरण करता है तब आत्मिक आनंद पाता है (और विकारों का जोर भी इस पर नहीं पड़ सकता, पर) प्रभु के नाम के बिना दुनिया विकारों से मुकाबला जीतने में असमर्थ हो जाती है।  
जिस परमात्मा ने रचना रची है वही इसकी रक्षा की विधि भी जानता है, कोई जीव (उसके उलट) कोई (और) उपदेश नहीं कर सकता। जिस प्रभु ने जगत पैदा करके (इसके ऊपर माया के मोह का) जाल बिछा रखा है वही जाना-माना मालिक है (और वही इस जाल में से जीवों को बचाने के समर्थ है)।1।
</details>

<details><summary>दर्पण-पदार्थ</summary>

पद्अर्थ: बाबा = हे भाई! अध पंधै = आधे रास्ते पर, जनम मरण में। संसारो = संसार, जगत। सिरि सिरि = हरेक के सिर पर। सचड़ै = सदा स्थिर रहने वाले प्रभु ने। पूरबि विचारो = पूर्बले समय में किए कर्मों का विचार। जेहा कीआ = जैसा किसी ने कर्म किया। दूजी = कोई और। निरालमु = निर्लिप। बाधी = बँधी हुई। कालु विआपै = मौत आ दबाती है। भाइ = प्यार में। विकारो = विकार, व्यर्थ कर्म।2।
</details>

<details><summary>दर्पण-भाषार्थ</summary>

अर्थ: हे भाई! जो भी जीव (जगत में जन्म ले के) आया है उसने जरूर (यहाँ से) चले जाना है (जीव आया है यहाँ प्रभु का नाम-धन का व्यापार करने। नाम के बिना) जगत जन्म-मरण के चक्कर में पड़ा रहता है। सदा-स्थिर रहने वाले परमात्मा ने हरेक जीव के सिर पर उसके पूर्बले समय के किए कर्मों के विचार अनुसार दुख और सुख (भोगने) के लेख लिख दिए हैं। जैसा कर्म जीव ने किया वैसा ही सुख और दुख उसको परमात्मा ने दे दिया है। हरेक जीव के किए कर्मों का समूह उसके साथ ही निभता है।  
(पर जीवों के भी क्या वश?) ईश्वर स्वयं ही जैसे कर्म जीवों से करवाता है (वैसे ही कर्म जीव करते हैं) कोई भी जीव (प्रभु की मर्जी से बाहर जा के) कोई और कर्म नहीं कर सकता। परमात्मा खुद तो (कर्मों से) निर्लिप है, दुनिया (अपने-अपने किए कर्मों के मुताबिक माया के) आहर में बँधी हुई है। (माया के इन बंधनो से भी) परमात्मा खुद ही हुक्म करके छुड़वाने के समर्थ है। (जीव माया के प्रभाव में नाम-स्मरण से आलस करता रहता है) आज स्मरण करते हैं, सवेरे करेंगे (यही टाल-मटोल) करते मौत आ दबोचती है। (प्रभु को बिसार के) और ही मोह में फंसा हुआ व्यर्थ के काम करता रहता है।2।
</details>

<details><summary>दर्पण-पदार्थ</summary>

पद्अर्थ: मारगु = रास्ता। पंथु = रास्ता। उझड़ु = उजाड़। अंध गुबारो = अंध गुबार, घोर अंधेरा। परकारो = किस्म, प्रकार। ना भोजन परकारो = ना किसी किस्म का भोजन। गलि = गले में। सिरि = सिर पर। ऊभौ = खड़ा हुआ। घर बार = घर घाट, कोई आसरा। इब के राहे = अब के बीजे हुए। जंमनि नाही = नहीं उगते।3।
</details>

<details><summary>दर्पण-भाषार्थ</summary>

अर्थ: (सारी उम्र माया की दौड़-भाग में रह के परमात्मा का नाम भुलाने के कारण आखिर मौत आने पर) जीव यम वाला रास्ता पकड़ता है (जो इसके लिए) उजाड़ ही उजाड़ है जहाँ इसे घोर अंधकार प्रतीत होता है, जीव को कुछ नहीं सूझता (कि इस बिपता में से कैसे निकलूँ)। (सारी उम्र दुनिया के पदार्थ एकत्र करता रहा, पर यम के राह पर पड़ के) ना पानी, ना लेफ, ना तुलाई, ना किसी किस्म का भोजन, ना ठंडा पानी, ना ही सुंदर कपड़ा (ये सारे पदार्थ मौत ने छीन लिए, दुनिया में ही धरे रह गए)।  
जमराज जीव के गले में (माया के मोह का) संगल डाल के इसके सिर पर खड़ा चोटें मारता है, (इन चोटों से बचने के लिए) इसको कोई आसरा नहीं दिखाई देता। (जब जम की चोटें पड़ रही होती हैं) उस वक्त बीजे हुए (स्मरण सेवा आदि के बीज) उग नहीं सकते। तब पछताता है, किए पापों का भार सिर पर पड़ा है (जो उतर नहीं सकता)।  
हे भाई! इस अटल सच्चाई को याद रखो कि सदा-स्थिर रहने वाले परमात्मा के बिना और कोई साथी नहीं बनता।3।
</details>

<details><summary>दर्पण-पदार्थ</summary>

पद्अर्थ: बाबा = हे भाई! रोवहि = जो वैराग में आते हैं। रवहि = जो नाम स्मरण करते हैं। सु = वह लोग। जाणीअहि = आदर पाते हैं। मिलि = (साधु-संगत में) मिल बैठ के। रोवै = जो वैरागवान होता है। सारे = संभालता है। रोवै = दुखी होता है। मुठड़ी = लुटी हुई। सुपनंतरु = सुपन+अंतर, एक और सपना। मारगि = रास्ते पर। नामि = नाम में। गुरि = गुरु ने। सहजि = आत्मिक अडोलता में। सुभाए = श्रेष्ठ प्रेम में।4।
</details>

<details><summary>दर्पण-भाषार्थ</summary>

अर्थ: हे भाई! जो मनुष्य परमात्मा का नाम स्मरण करते हैं और वैरागवान होते हैं वह (लोक-परलोक में) आदर पाते हैं। जो भी जीव साधु-संगत में मिल के प्रभु के गुण हृदय में बसाता है और वैरागवान होता है (वह आदर पाता है)।  
पर जिस जीव-स्त्री को माया के मोह ने लूट लिया है वही दुखी होती है। (मोह में फसे हुए जीव सारी उम्र) धंधा ही पिटते हें और दुखी होते हैं।  
जो जीव (सारी उम्र) माया का आहर करता ही दुखी रहता है, और कभी (अपने मन की) माया की मैल नहीं धोता, उसके वास्ते संसार (भाव, सारी ही उम्र) एक सपना ही बना रहा (भाव उसने यहाँ कमाया कुछ भी नहीं, जैसे मनुष्य सपने में दौड़-भाग तो करता है पर जाग आने पर उसके पल्ले कुछ भी नहीं रहता)। जैसे बाजीगर (तमाशा दिखाता है, देखने वाला दर्शक उसके तमाशे में खो जाता है, वैसे ही) झूठे मोह में ठगी हुई (खोई हुई) जीव-स्त्री भटकन में पड़ कर गलत रास्ते पड़ी रहती है, (झूठी माया का) मान करती है।  
(पर, जीवों के भी कया वश?) परमात्मा स्वयं ही (जीवों को) सही राह पर डालने वाला है, स्वयं ही (जीवों में व्याप के) कर्म कर रहा है।  
हे नानक! जो लोग परमात्मा के नाम-रंग में रंगे रहते हैं, उन्हें पूरे गुरु ने (माया के मोह से) बचा लिया है, वे आत्मिक अडोलता में टिके रहते हैं, वे प्रभु के प्रेम में जुड़े रहते हैं।4।4।
</details>

<details><summary>दर्पण-पदार्थ</summary>

पद्अर्थ: बाबा = हे भाई! झूठु = नाशवान। पसारो = खिलारा। सचा = सदा स्थिर रहने वाला। सचड़ै = सदा स्थिर रहने वाले परमात्मा को। सचु = सदा स्थिर प्रभु। खरा = खालिस, असली, निर्मल। सचिआरो = सचिआर, (सच+आलय) सदा स्थिर प्रभु के प्रकाश के लिए योग्य। कूड़ि = माया के मोह में। लबि = लोभ में। थाइ न पासी = स्वीकार नहीं होता। थाइ = जगह में। ठाओ = जगह। काओ = कौआ। वडा विछोड़ा = परमात्मा से लंबा विछोड़ा। बिनसै = आत्मिक मौत मरता है। सबाए = सारे जीव। रूआए = रुलाता है।1।
</details>

<details><summary>दर्पण-भाषार्थ</summary>

अर्थ: हे भाई! (जगत में जो भी जीव जनम ले के) आया है उसने (आखिर यहाँ से) कूच कर जाना है (किसी ने यहाँ सदा बैठे नहीं रहना) ये जगत है ही नाशवान पसारा। यदि सदा स्थिर रहने वाले परमात्मा का स्मरण करें तो सदा-स्थिर रहने वाला ठिकाना मिल जाता है। जो मनुष्य सदा स्थिर प्रभु को स्मरण करता है वह पवित्र जीवन वाला हो जाता है, वह सदा-स्थिर प्रभु के प्रकाश के योग्य बन जाता है।  
जो मनुष्य माया के मोह में अथवा माया के लालच में फसा रहता है वह परमात्मा की दरगाह में स्वीकार नहीं होता, उसको प्रभु की हजूरी में जगह नहीं मिलती। जैसे सूने घर में गए कौए को (किसी ने रोटी की गिराही आदि नहीं डालनी) (वैसे ही माया के मोह में फंसे जीव को प्रभु की हजूरी में) किसी ने ये नहीं कहना - आओ जी, अंदर आ जाओ बैठ जाओ। उस मनुष्य को जनम-मरन के चक्र भुगतने पड़ जाते हैं, उसको (इस चक्कर के कारण प्रभु-चरणों से) लंबा विछोड़ा हो जाता है। (माया के मोह में फंस के) जगत आत्मिक मौत सहेड़ रहा है (जो भी मोह में फंसते हैं वे) सारे (आत्मिक मौत मरते हैं)। लालच के कारण माया के ही आहर में पड़ा हुआ जगत सही जीवन-राह से टूटा रहता है। इस सिर पर खड़ा काल इसे दुखी करता रहता है।1।
</details>

[[0582]]
<details><summary>दर्पण-पदार्थ</summary>

पद्अर्थ: भाईहो = हे भाईयो! गलि मिलह = आओ एक दूसरे के गले से मिलें, प्यार से मिल बैठें। देह = आओ, हम दें। सचड़ा = सदा टिके रहने वाला। देवहो = हे भाई! दो। करेवहो = करो। इकि = अनेक (जीव)। नावहु = नाम से। खेलो = खेल, जीवन क्रीड़ा। मारगि = रास्ते पर। सबदि = गुरु के शब्द में। साचै वेसे = उस प्रभु में जिसका स्वरूप सदा-स्थिर रहने वाला है। साजन सैण = हे सज्जन मित्रो! संजोगी = सत्संग में।2।
</details>

<details><summary>दर्पण-टिप्पनी</summary>

नोट: ‘इकि’ है ‘इक/एक’ का बहुवचन।
</details>

<details><summary>दर्पण-भाषार्थ</summary>

अर्थ: हे भाई! हे भाईयो! आओ, हम प्यार से मिल के बैठें, और मिल के (अपने विछुड़े साथी को) आसीसें दें (उसके वास्ते प्रभु दर पर अरदासें करें) प्रीतम-प्रभु से मिलने की आशीशें दें (प्रार्थनाएं करें। सदा-स्थिर मेल सिर्फ परमात्मा से ही होता है और अरदास की इनायत से वह) सदा स्थिर रहने वाला मिलाप कभी खत्म नहीं होता।  
(हे सत्संगी भाईयो! मिल के विछुड़े साथी के लिए) अरदासें करो (और खुद भी) परमात्मा की भक्ति करो (भक्ति की इनायत से परमात्मा के चरणों में मिलाप हो जाता है) जो एक बार प्रभु चरणों से मिल जाते हैं उनका फिर कभी विछोड़ा नहीं होता।
</details>

<details><summary>दर्पण-पदार्थ</summary>

पद्अर्थ: लेखु = किए कर्मों के अनुसार प्रभु द्वारा वह हुक्म जो आगे जगत में भोगना है। साहा = वह समय जो जीव की मौत के लिए नीयत हो चुका है।
</details>

<details><summary>दर्पण-टिप्पनी</summary>

(नोट: हिन्दुओं में लड़की-लड़के के ब्याह का समय पण्डित शास्त्रों को विचार के निश्चित करता है। ये नियम ‘साहा’ आगे-पीछे नहीं किया जा सकता। जैसे विवाह करके लड़की को माँ-बाप के घर से निहित ‘साहे’ के मुताबिक ससुराल भेज दिया जाता है, वैसे ही जीव-स्त्री जगत रूपी माता-पिता के के घर से चल पड़ती है)।
</details>

<details><summary>दर्पण-पदार्थ</summary>

पुरबि = पूर्बले समय में। बहि = बैठ के, विचार के। साचै = सदा स्थिर प्रभु ने। अंम्रितु = नाम अमृत। बिखिआ = माया जहर। जितु = जिस ओर। कामणिआरी = जादम टूणे करने वाली (माया)। कामण = टूणे, जादू। गलि = गले में। होछी = तुच्छ बुद्धि। सा = जैसे। नामरजादु = (ना+मरजादु) मर्यादा रहित, नंगा। कलि = जगत। बंधि = बाँध के।3।
</details>

<details><summary>दर्पण-भाषार्थ</summary>

अर्थ: पर, कई ऐसे हैं जो परमात्मा के नाम से टूटे फिरते हैं जो सदा-कायम रहने वाले ठिकाने से उखड़े फिरते हैं। सदा-स्थिर प्रभु का नाम स्मरणा सही जीवन-खेल है जो गुरु के शब्द में जुड़ के खेली जा सकती है। जो मनुष्य गुरु के शब्द में लीन रहते हैं वे जम के रास्ते पर नहीं जाते, वे सदा के लिए ही उस परमात्मा में जुड़े रहते हैं जिसका स्वरूप (भेस) सदा के लिए अटल है।  
हे सज्जन मित्र सत्संगियो! सत्संग में मिल बैठो। जो लोग सत्संग में आए हैं उन्होंने गुरु को मिल के माया के मोह के बंधन काट लिए हैं।2।
</details>

<details><summary>दर्पण-पदार्थ</summary>

पद्अर्थ: रोवहु = रो धो लो। जानीअड़ा = प्यारा संबंधी। पठाइआ है = यहाँ से चला दिया है। दरि = (प्रभु के) दर से। हाकारड़ा = बुलावा। जा = जब। तिसु = उस प्रभु को। रोवणहारे = रोने वाले। भै = (अपनी किसी मुसीबत के) डर के कारण। सारि = याद करके। को = कोई जीव। जुगि जुगि = हरेक युग में, सदा ही। सि = वह लोग। जाण जाणा = समझदार से समझदार। रोवहि = वैराग में आते हैं, प्रभु से विछोड़ा अनुभव करते हैं। सचु = सदा स्थिर प्रभु। समाले = समाल, याद कर के।4।
</details>

<details><summary>दर्पण-भाषार्थ</summary>

अर्थ: हे भाई! (जीव अपने पूर्बले किए कर्मों के अनुसार नए जीवन में भोगने के लिए) दुख और सुख रूपी लेख (परमातमा की दरगाह में से अपने माथे पर) लिखा के जगत में नंगा ही आता है (जनम के समय ही वह समय भी नियत किया जाता है जब जीव ने जगत से वापस चले जाना होता है) वह निश्चित किया हुआ समय आगे-पीछे नहीं हो सकता (ना ही वह दुख-सुख घटित होने से हट सकता है) जो पूर्बले जनम में कर्म करके (कमाई के रूप में) कमाया है। (जीव के किए कर्मों के अनुसार) सदा-स्थिर रहने वाले परमात्मा ने सोच-विचार के लिख दिया होता है कि जीव के नए जीव-सफर में नाम-अमृत का व्यापार करना है अथवा माया-जहर की कमाई करनी है। (पिछले किए कर्मों के अनुसार ही प्रभु की रजा में) जिधर जीव को लगाया जाता है उधर ये लग पड़ता है। (उसी लेख अनुसार ही) जादू-टूणे वाली माया, जीव पर जादू कर देती है, इसके गले में कई रंगों वाला धागा डाल देती है (भाव, विभिन्न तरीकों से माया इसे मोह लेती है)। (इस मोहनी माया के प्रभाव में ही) जीव की मति तुच्छ हो जाती है, जीव का मन छोटा रह जाता है (भाव, इसमें भेद भाव और तेर मेर आ जाती है, अपने छोटे से स्वार्थ से बाहर सोच नहीं सकता देख नहीं सकता), जैसे मक्खी गुड़ खाती है (और गुड़ से चिपक के ही मर जाती है, वैसे ही जीव माया से चिपक के आत्मिक मौत मर जाता है)। जीव जगत में नंगा ही आता है और नंगा ही बाँध के आगे लगा लिया जाता है।3।  
हे भाई! (जिस जीव को यहाँ से चले जाने का बुलावा आ जाता है, रो रो के उस बुलावे को टाला नहीं जा सकता, ये अटल नियम है, पर फिर भी) अगर किसी ने (इस बुलावे को टालने के लिए) रोना ही है तो रो-रो के देख ले। प्यारा संबन्धी बाँध के आगे चला दिया जाता है। (उसके यहाँ से कूच करने के लिए परमात्मा की दरगाह का) लिखा हुक्म मिटाया नहीं जा सकता, प्रभु के दर से बुलावा आ जाता है (वह बुलावा अमिट है)।  
जब परमात्मा को (अपनी रजा में) अच्छा लगता है, तो (जीव के लिए जाने का) बुलावा आ जाता है, रोने वाले संबन्धी रोते हैं। पुत्र, भाई, भतीजे, बड़े प्यारे सम्बन्धी (सभी ही) रोते हैं।  
जीव (कूच कर जाने वाले अपने सम्बन्धी के पीछे दुनिया में घटित होने वाले दुखों के) सहम में रोता है, और उसके गुणों (सुखों) को बार-बार याद करता है, पर कभी भी कोई जीव मरे हुए प्राणियों के साथ मरता नहीं है (जीना हरेक को प्यारा लगता है, आई के बिना कोई मर भी नहीं सकता)।  
हे नानक! (ये मरने और पैदा होने का सिलसिला तो जारी ही रहना है) वे लोग सदा ही बहुत समझदार हैं जो सदा-स्थिर-प्रभु के गुण हृदय में बसा के माया के मोह से उपराम रहते हैं।4।5।
</details>

<details open><summary>विश्वास-प्रस्तुतिः</summary>

वडहंसु महला ३ महला तीजा  ੴ सतिगुर प्रसादि ॥
</details>

<details><summary>मूलम्</summary>

वडहंसु महला ३ महला तीजा  ੴ सतिगुर प्रसादि ॥
</details>

<details><summary>दर्पण-टिप्पनी</summary>

नोट: शीर्षक के अंक ३ को ‘तीजा’ पढ़ना है। ये इशारे मात्र निर्देश है। हर जगह महला के अंक १, २, ३ आदि को पहला, दूजा, तीजा पढ़ना है।  
नोट: इस वाणी का कोई नाम नहीं दिया गया। पर इससे पहले गुरु नानक देव जी की वाणी ‘अलाहणीआं’ नाम की है। महला ३ की ये वाणी भी उसी तरह ‘अलाहणीआ’ ही है।
</details>

<details><summary>दर्पण-पदार्थ</summary>

पद्अर्थ: सचड़ा = सदा कायम रहने वाला। सालाहीऐ = महिमा करनी चाहिए। करणै जोग = करने की सामर्थ्य रखने वाला। सा धन = जीव-स्त्री। न बैसई = न बैठे, नहीं बैठती। सोगु = ग़म। अनदिनु = हर रोज, हर वक्त। महलि = परमात्मा की हजूरी में। जिनि = जिस (जीव-स्त्री) ने। प्रिउ जाता = प्रीतम प्रभु के साथ गहरी सांझ डाल ली। करम बिधाता = जीवों के कर्मों के अनुसार पैदा करने वाला। अंम्रित = आत्मिक जीवन देने वाली। सारहि = संभालती हैं। समालहि = दिल में बसाती हैं। विजोगो = विछोड़ा।1।
</details>

<details><summary>दर्पण-भाषार्थ</summary>

अर्थ: हे भाई! सदा कायम रहने वाले हरि-प्रभु की महिमा करनी चाहिए, वह सब कुछ हरेक काम करने की सामर्थ्य रखने वाला है।  
हे भाई! जिस जीव-स्त्री ने विधाता प्रीतम प्रभु से गहरी सांझ डाल ली, जो जीव-स्त्री उस प्रभु की आत्मिक जीवन देने वाली वाणी उच्चारती है, वह जीव-स्त्री कभी पति-हीन नहीं होती, ना ही उसे कोई चिन्ता व्याप्तती है, उसे कभी कोई ग़म नहीं व्याप्तता, वह हर वक्त परमात्मा का नाम-रस का आनंद लेती है, और सदा प्रभु के चरणों में लीन रहती है।  
हे भाई! गुणवान जीव-स्त्रीयां परमात्मा के गुणों को याद करती रहती हैं, पति-प्रभु को अपने हृदय में बसाए रखती हैं, उनका परमात्मा से कभी विछोड़ा नहीं होता। हे भाई! उस सदा स्थिर रहने वाले प्रभु-पति की महिमा करनी चाहिए, वह प्रभु सब कुछ करने की ताकत रखता है।1।
</details>

<details><summary>दर्पण-पदार्थ</summary>

पद्अर्थ: सबदि = (गुरु के) शब्द में (जुड़ने से)। आपे = आप ही। सा धन = जीव-स्त्री। प्रिअ कै रंगि = प्यारे के प्रेम रंग। रती = रंगी। आपु = स्वै भाव। कालु = मौत, मौत का डर, आत्मिक मौत। गुरमुखि = गुरु के द्वारा। एको = एक परमात्मा को ही। कामणि इछ = जीव-स्त्री की इच्छा। पुंनी = पूरी हो गई। भिंनी = भीगी हुई। जोबनि = (नाम के) जोबन में। माती = मस्त। अंकि = अंक में, गोद में।2।
</details>

<details><summary>दर्पण-भाषार्थ</summary>

अर्थ: हे भाई! गुरु के शब्द में जुड़ के सदा कायम रहने वाले मालिक प्रभु के साथ सांझ पड़ सकती है, प्रभु खुद ही (जीव को) अपने साथ मिला लेता है। हे भाई! जो जीव-स्त्री अपने अंदर से स्वै भाव दूर कर लेती है वह प्रभु-पति के प्रेम-रंग में रंगी जाती है। जो जीव-स्त्री अपने अंदर से स्वै भाव गवाती है, उसे दुबारा कभी आत्मिक मौत नहीं आती, गुरु की शरण पड़ के वह जीव-स्त्री एक परमात्मा के साथ गहरी सांझ डाले रखती है, उस जीव-स्त्री की (चिरों की प्रभु मिलाप की) इच्छा पूरी हो जाती है, वह अंदर से (नाम-रस से) भीग जाती है, उसको जगत का जीवन दातार प्रभु मिल जाता है। हे भाई! जो जीव-स्त्री गुरु-शब्द के रंग में रंगी जाती है, वह नाम की चढ़ती-जवानी में मस्त रहती है, वह प्रभु-पति की गोद में लीन रहती है। हे भाई! गुरु के शब्द के द्वारा ही सदा-स्थिर-मालिक-प्रभु से जान-पहचान बनती है। प्रभु खुद ही अपने साथ मिला लेता है।2।
</details>

[[0583]]
<details><summary>दर्पण-पदार्थ</summary>

पद्अर्थ: जिनी = जिन्होंने। कंतु = पति, पति प्रभु। हउ = मैं। पूछउ = पूछूँ, मैं पूछता हूँ। जाए = जा के। आपु = स्वै भाव। करी = मैं करता हूँ। सचड़ा = सदा कायम रहने वाला। सहजि = आत्मिक अडोलता से। सुभाए = प्यार से। आए = आ के। साचु = सदा स्थिर हरि नाम। साचि = सदा स्थिर हरि नाम में। सबदि = शब्द में। धन = जीव-स्त्री। भरपूरे = हर जगह व्यापक। हदूरे = अंग संग। माणे = माणि।3।
</details>

<details><summary>दर्पण-भाषार्थ</summary>

अर्थ: हे सखी! जिस संत जनों ने अपने पति-प्रभु के साथ सांझ डाल ली है, मैं जा के उनको पूछती हूँ। स्वै भाव त्याग के मैं उनकी सेवा करती हूँ। हे सखी! सदा कायम रहने वाला प्रभु-पति आत्मिक अडोलता में टिकने से प्रेम में जुड़ने से ही मिलता है। सदा-स्थिर प्रभु आ के उस जीव-स्त्री को मिल जाता है, जो सदा-स्थिर हरि-नाम जपने की कमाई करती है, जो सदा स्थिर हरि-नाम स्मरण में जुड़ी रहती है, जो गुरु के शब्द में रंगी रहती है। वह जीव-स्त्री सदा सुहाग वाली रहती है, वह कभी पति-विहीन नहीं होती, उसके अंदर आत्मिक अडोलता की समाधि लगी रहती है।  
हे सखी! प्रभु-पति हर जगह मौजूद है, उसे तू अपने अंग-संग बसता देख, आत्मिक अडोलता में टिक के, प्रेम में जुड़ के उसके मिलाप का आनंद ले।  
हे सखी! जिस संत-जनों ने अपने प्रभु-पति के साथ सांझ डाल ली है, मैं जा के उनसे पूछती हूँ (कि उसका मिलाप किस तरह हो सकता है?)।3।
</details>

<details><summary>दर्पण-पदार्थ</summary>

पद्अर्थ: पिरहु = प्रभु पति से। भी = दुबारा भी। मिलह = हम मिल सकती हैं। जे लागह = अगर हम लगें। साचे सतिगुर पाए = सच्चे सतिगुरु के चरणों में। सबदि = शब्द में (जोड़ के)। दूजा भाउ = माया का प्यार। सचे ही सचि = सदा कायम रहने वाले प्रभु में ही। राती = मस्त। भराती = भटकना। निरमाइलु = पवित्र।4।
</details>

<details><summary>दर्पण-भाषार्थ</summary>

अर्थ: हे सखी! हम जीव-स्त्रीयां प्रभु-पति से विछुड़ी हुई फिर भी उसको मिल सकती हैं अगर हम सच्चे सतिगुरु के चरणों में लगें। हे सखी! गुरु सदा दयावान है, वह (शरण पड़े के) अवगुण (अपने) शब्द में (जोड़ के) जला देता है। (हे सखी! गुरु की शरण पड़ने वाले के अवगुण शब्द द्वारा जला देता है, माया का प्यार दूर कर देता है)। (गुरु के चरणों में लगी हुई जीव-स्त्री) सदा-स्थिर रहने वाले परमात्मा (की याद) में ही रंगी रहती है। सदा-स्थिर प्रभु की महिमा के शब्द में जुड़ के वह सदा आनंद लेती है, उसका अहंकार उसकी भटकना दूर हो जाती है।  
हे नानक! प्रभु-पति पवित्र करने वाला है, सदा सुख देने वाला है, (अपने गुरु) शब्द के माध्यम से उससे मिला देता है।  
हे सखी! हम जीव-स्त्रीयां प्रभु-पति से विछुड़ी हुई फिर भी उसको मिल सकती हैं, यदि हम सच्चे सतिगुरु के चरण लगें।4।1।
</details>

<details><summary>दर्पण-पदार्थ</summary>

पद्अर्थ: महेली = महिला, स्त्री। कंत महेलिहो = हे प्रभु पति की जीव स्त्रीयो! सबदि = शब्द से। जाणई = जाने, जानती। मुठी = ठगी हुई, जिसने आत्मिक जीवन लुटा लिया है। रोवै = दुखी होती है। संमालि = सम्भाल के, दिल में बसा के। सारि = संभाल के। गुरमुखि = गुरु के सन्मुख रहने वाली जीव-स्त्री। प्रेमि = प्रेम में। जिनि = जिस ने। करम बिधाता = जीवों के किए कर्मों के अनुसार पैदा होने वाला। कूड़ि = झूठ में, माया के पसारे में।1।
</details>

<details><summary>दर्पण-भाषार्थ</summary>

अर्थ: हे प्रभु-पति की जीव सि्त्रयो! (मेरी बात) सुन लेनी (वह ये है कि) गुरु शब्द के द्वारा प्रभु के गुणों पर विचार करके प्रभु-पति की सेवा-भक्ति किया करो। जो जीव-स्त्री प्रभु-पति के साथ गहरी सांझ नहीं डालती, वह अवगुणों से भरी रहती है, प्रभु-पति को भुला के वह आत्मिक जीवन लुटा बैठती है, और, दुखी होती है। पर, जो जीव-स्त्री पति को हृदय में बसा के प्रभु के गुण सदा याद कर कर के (प्रभु के दर पर सदा) आरजू करती रहती है, उसका पति (-प्रभु) कभी मरता नहीं, उसे कभी छोड़ के नहीं जाता।  
जो जीव-स्त्री गुरु की शरण पड़ कर प्रभु के साथ गहरी सांझ बना लेती है, गुरु के शब्द के माध्यम से प्रभु के साथ जान-पहचान बनाती है, वह सदा कायम रहने वाले प्रभु के प्रेम में लीन रहती है। जिस जीव-स्त्री ने अपने उस प्रभु-पति के साथ सांझ नहीं बनाई जो सब जीवों को उनके कर्मों के अनुसार पैदा करने वाला है, उस झूठ की बंजारन को माया का मोह ठग रखता है (इस वास्ते) हे प्रभु-पति की जीव-सि्त्रयो! (मेरी विनती) सुन लेनी- गुरु शब्द के द्वारा प्रभु के गुणों की विचार करके प्रभु की सेवा-भक्ति किया करो।1।
</details>

<details><summary>दर्पण-पदार्थ</summary>

पद्अर्थ: उपाइओनु = उसने पैदा किया है। आवण जाणु = पैदा होना मरना। खुआइअनु = उसने गलत रास्ते पर डाल दिए हैं। वारो वारा = बार बार। मरि जंमै = मर के पैदा होना है। वधहि = बढ़ते हैं। विहूणी = विहीन। गिआन = आत्मिक जीवन की समझ। मूठी = लूटी जाती है। रोवै = दुखी होती है। अवगुणिआरी = अवगुणों से भरी हुई। झूठी = झूठे मोह में फंसी हुई। जग जीवनु = जगत का जीवन। किस नो रोईऐ = किस पर रोएं, किसी के मरने पर रोने की आवश्यक्ता नहीं। विसारे = भूल के।2।
</details>

<details><summary>दर्पण-भाषार्थ</summary>

अर्थ: हे भाई! सारा जगत और जगत का जनम मरण परमात्मा ने खुद बनाया है। माया का मोह (पैदा करके इस मोह में जगत को परमात्मा ने) आप ही भुलाया हुआ है (तभी तो) बार बार पैदा होता मरता रहता है। (माया के मोह में फंस के जीव) बार बार पैदा होता मरता रहता है, (इसमें) विकार बढ़ते रहते हैं। आत्मिक जीवन की सूझ से वंचित दुनिया आत्मिक जीवन की राशि-पूंजी लुटा बैठती है। गुरु के शब्द के बिना जीव-स्त्री प्रभु-पति का मिलाप हासिल नहीं कर सकती। अपना जन्म व्यर्थ गवा लेती है; अवगुणों से भरी हुई, और झूठे मोह में फसी हुई दुखी होती रहती है।  
पर, हे भाई! प्रभु खुद ही जगत का जीवन (-आधार) है, किसी की आत्मिक मौत मरने पर रोना भी क्या हुआ? (जीव-स्त्री) प्रभु-पति को भुला के दुखी होती रहती है। हे भाई! सारे जगत को प्रभु ने खुद ही पैदा किया है, जगत का जनम-मरण भी प्रभु ने खुद ही बनाया है।2।
</details>

<details><summary>दर्पण-पदार्थ</summary>

पद्अर्थ: सचा = सदा जीवित। सद ही = हमेशा ही। न जाए = ना पैदा होता है। भूली फिरै = भूली फिरती है। धन = जीव-स्त्री। रंड = विछुड़ी हई, पति विहीन, रंडी। दूजै भाए = माया के प्यार में। आव = उम्र। तनु = शरीर। छीजै = कमजोर होता जाता है। जासी = नाश हो जाएगा। लूझै = झगड़ता है। लबि = लोभ में।3।
</details>

<details><summary>दर्पण-भाषार्थ</summary>

अर्थ: हे भाई! वह प्रभु-पति सदा जीवित है, सदा ही जीता है, वह ना मरता है ना पैदा होता है। अंजान जीव-स्त्री उससे वंचित हुई फिरती है, माया के मोह में फंस के प्रभु से विछुड़ी रहती है। औरों के प्यार के कारण प्रभु से विछुड़ी रहती है, माया के मोह में फंस के दुख सहती है, (इस मोह में इसकी) उम्र गुजरती जाती है, और, शरीर कमजोर होता जाता है। (जगत का नियम तो है ही ये कि) जो कुछ यहाँ पैदा हुआ है वह सब कुछ नाश हो जाता है, पर माया के मोह के कारण (इस अटल नियम को भुला के जीव को किसी के मरने पर) दुख होता है। जगत (सदैव) माया की खातिर लड़ता-झगड़ता है, उसको (सिर पर) मौत नहीं सूझती, लब में लोभ में चिक्त लगाए रखता है।  
हे भाई! वह प्रभु-पति सदा जीता है, सदा ही जीवित है, वह ना मरता है ना पैदा होता है।3।
</details>

<details><summary>दर्पण-पदार्थ</summary>

पद्अर्थ: इकि = कई, बहुत। रोवहि = दुखी होती हैं। पिरहि = प्रभु पति से। अंधी = माया के मोह में अंधी हो चुकी जीव-स्त्री। परसादी = कृपा से। अंतरि = हृदय में। मनमुखि = अपने मन के पीछे चलने वाली जीव-स्त्री। जाता = समझती है। कामि = किसी काम में। जिनि = जिस (जीव-स्त्री) ने। हदूरे = अंग संग बसता। सा धन = जीव-स्त्री।4।
</details>

<details><summary>दर्पण-टिप्पनी</summary>

नोट: ‘इकि’ है ‘इक/एक’ का बहुवचन।
</details>

<details><summary>दर्पण-भाषार्थ</summary>

अर्थ: कई जीव-स्त्रीयां ऐसी हैं जो प्रभु-पति से विछुड़ के दुखी रहती हैं। माया के मोह में अंधी हुई जीव-स्त्री ये नहीं समझती कि प्रभु-पति हर वक्त साथ बसता है। गुरु की कृपा से जो जीव-स्त्री प्रभु-पति को सदा अपने हृदय में बसाए रखती है, उसे सदा जीता-जागता प्रभु मिल जाता है, वह जीव-स्त्री सदा प्रभु-पति को अपने दिल में बसाए रखती है उसको वह सदा अंग-संग दिखाई देता है। पर, अपने मन के पीछे चलने वाली प्रभु को दूर बसता समझती है। हे भाई! जिस जीव-स्त्री ने प्रभु-पति को अंग-संग बसता नहीं समझा, उसका ये शरीर (विकारों में) बेकार होता रहता है, और किसी काम नहीं आता। हे नानक! जो जीव-स्त्री (गुरु की कृपा से) प्रभु-पति को सदा अपने हृदय में बसाए रखती है, वह (गुरु की) मिलाई हुई प्रभु से मिल जाती है।  
कई जीव-स्त्रीयां ऐसी हैं जो प्रभु-पति से विछुड़ के दुख पाती हैं। माया के मोह में अंधी हो चुकी जीव-स्त्री ये नहीं समझती कि प्रभु-पति हर वक्त साथ बसता है।4।2।
</details>

[[0584]]
<details><summary>दर्पण-पदार्थ</summary>

पद्अर्थ: रोवहि = दुखी होती हैं। पिरहि = पिर से, प्रभु पति से। मै पिरु = मेरा प्रभु पति। सचड़ा = सदा जीता जागता। चलणु = चलना, कूच, मौत। सेवहि = सेवा करती हैं। समाले = संभाल हृदय में बसा के। सबदे = शब्द द्वारा। कालु = मौत, मौत का डर, आत्मिक मौत। मारि = मार के। उरि = हृदय में। धारि = रख के। सदा = सदा कायम रहने वाला। सची = सदा कायम रहने वाली। नाई = (स्ना से ‘असनाई’ और ‘नाई’ दो रूप हैं) बड़ाई, महिमा। नदरि = मेहर की निगाह। निहाले = देखता है।1।
</details>

<details><summary>दर्पण-भाषार्थ</summary>

अर्थ: प्रभु-पति से विछुड़ी हुई जीव-स्त्रीयां सदा दुखी रहती हैं (वे नहीं जानती कि) मेरा प्रभु-पति सदा जीता-जागता है, और, सदा हमारे साथ बसता है। हे भाई! जिस जीवों ने (जगत से आखिर) चले जाने को ठीक मान लिया है वे परमात्मा का नाम हृदय में बसा के गुरु की बताई हुई सेवा करते हैं। हे भाई! जो मनुष्य प्रभु के नाम को दिल में सदा बसाए रखता है, गुरु उस के अंग-संग बसता है, वह गुरु के द्वारा बताई हुई सेवा करके सुख लेता है। गुरु के शब्द की इनायत से मौत के डर को दूर करके वह मनुष्य सदा स्थिर प्रभु को अपने हृदय में बसाता है, उसको दुबारा जनम-मरन का चक्कर नहीं पड़ता। हे भाई! मालिक प्रभु सदा कायम रहने वाला है, उसकी बड़ाई सदा कायम रहने वाली है, वह मेहर की निगाह करके (सब जीवों की) संभाल करता है। (पर) प्रभु-पति से विछुड़ी हुई जीव-स्त्रीयां सदा दुखी रहती हैं (वह नहीं जानतीं कि) मेरा प्रभु-पति सदा जीता-जागता है, और सदा हमारे साथ बसता है।1।
</details>

<details><summary>दर्पण-पदार्थ</summary>

पद्अर्थ: साहिबु = मालिक। सभदू = सबसे। किव = किस तरह? सतिगुरि = सतिगुरु ने। सहजि = आत्मिक अडोलता में (टिक के)। उर = हृदय। ते = से, के द्वारा। दिसै = दिखाई देता है, दर्शन होते हैं। कचा चोला = कच्चे रंग वाला चोला। तितु = उसके द्वारा। तितु पैधै = उसके पहनने से। पगु = पैर। खिसै = खिसकता है, फिसलता है, डोलता है। रंगि = रंग में। राता = रंगा हुआ। सचा चोला = पक्के रंग वाला चोला। तिखा = माया की तृष्णा। निवारे = दूर कर देता है।2।
</details>

<details><summary>दर्पण-भाषार्थ</summary>

अर्थ: हे भाई! मेरा मालिक प्रभु सबसे ऊँचा है (पर मैं जीव-स्त्री बड़े नीचे जीवन वाली हूँ) मैं उस प्यारे-प्रीतम को कैसे मिल सकती हूँ? जब गुरु ने (किसी जीव-स्त्री को उस प्रभु में) मिलाया, तो वह आत्मिक अडोलता में टिक के प्रभु के साथ मिल गई, उस जीव-स्त्री ने प्रभु-पति को अपने हृदय में बसा लिया। वह जीव-स्त्री प्रभु को सदा अपने हृदय में बसाए रखती है वह सदा प्यारे-प्रभु से प्यार बनाए रखती है। हे भाई! गुरु के माध्यम से प्रभु-पति के दर्शन होते हैं। माया का मोह, जैसे कच्चे रंग वाला चोला है, अगर ये चोला पहने रखें, (आत्मिक जीवन के राह में मनुष्य का) पैर फिसलता ही रहता है। प्रभु-पति के प्रेम-रंग में रंगा हुआ चोला पक्के रंग वाला है, अगर ये चोला पहन लें, तो (प्रभु का प्यार मनुष्य के हृदय में से माया की) तृष्णा दूर कर देता है।  
हे भाई! मेरा मालिक प्रभु सबसे ऊँचा है (पर मैं जीव-स्त्री बहुत ही तुच्छ जीवन वाली हूँ) मैं उस प्यारे पति को कैसे मिल सकती हूँ?।2।
</details>

<details><summary>दर्पण-पदार्थ</summary>

पद्अर्थ: सचु = सदा कायम रहने वाला। पछाणिआ = सांझ डाली। अवगणिआरे = अवगुणों से भरी हुई। रावे = आत्मिक आनंद बख्शता है, चरणों से जोड़े रखता है। सबदि = शब्द से। वीचारे = विचार करके। रंगि = प्रेम रंग में। नारे = नारी, जीव-स्त्री। मिलि सतिगुर = गुरु को मिल के। सहजे = आत्मिक टडोलता में। माती = मस्त। सबाइआ = सारा। कंउ = को। दीजै = दे देना चाहिए। भीजै = भीग जाता है, रस जाता है।3।
</details>

<details><summary>दर्पण-भाषार्थ</summary>

अर्थ: (गुरु ने मेरे पर मेहर की, तब) मैंने सदा कायम रहने वाले परमात्मा के साथ सांझ डाल ली (पहचान बना ली)। जिसे गुरु का मिलाप नसीब ना हुआ वह अवगुण में फंसी रही और प्रभु-चरणों से वंचित रही। गुरु के शब्द से सदा-स्थिर रहने वाले परमात्मा के गुणों की विचार करने के कारण मेरा प्रभु-पति मुझे सदा अपने चरणों में जोड़े रखता है।  
जो जीव-स्त्री गुरु के शब्द द्वारा सदा-स्थिर प्रभु के गुणों की विचार अपने मन में बसाती है, वह प्रभु के प्रेम-रंग में रंगी रहती है, गुरु को मिल के वह प्रभु-प्रीतम को (अपने अंदर ही) पा लेती है, वह अपने अंतरात्मे परमात्मा के प्यार-रंग में रंगी रहती है, वह सदा आत्मिक अडोलता में मस्त रहती है, (उसके विकार आदि) हरेक दुश्मन और दुख दूर हो जाते हैं।  
हे भाई! ये शरीर और ये मन अपने गुरु के हवाले कर देना चाहिए (जब तन-मन गुरु को दे दें) तब मन (हरि-नाम-रस से) भीग जाता है (गुरु मनुष्य के) तृष्णा आदि दुख दूर कर देता है। (गुरु ने मेरे पर मेहर की तब) मैंने सदा कायम रहने वाले परमात्मा के साथ सांझ डाली। जिसे गुरु का मिलाप नसीब ना हुआ वह अवगुणों में फंसी रही और प्रभु-चरणों से वंचित रही।3।
</details>

<details><summary>दर्पण-पदार्थ</summary>

पद्अर्थ: सचड़ै = सदा कायम रहने वाले प्रभु ने। घोर अंधारो = घोर अंधेरा। आपे = आप ही। देइ = देता है। सहजि = आत्मिक अडोलता में। वापारो = व्यापार, नाम का वणज। गुरमुखि = गुरु के द्वारा। धनु = सफल, धन्य। आपु = स्वै भाव। दरि = दर से। सचिआरो = सुर्ख रू। गिआनि = ज्ञान से, आत्मिक जीवन की सूझ से। रतनि = रतन से। घटि = हृदय में। नाम पिआरो = नाम का प्यार।4।
</details>

<details><summary>दर्पण-भाषार्थ</summary>

अर्थ: हे भाई! सदा कायम रहने वाले परमात्मा ने खुद यह जगत पैदा किया है, पर गुरु की शरण पड़े बिना जीव को (इसमें आत्मिक जीवन की ओर से) घोर अंधकार (बना रहता) है। (गुरु की शरण पा कर) परमात्मा स्वयं ही (जीव को अपने साथ) मिला लेता है, खुद (ही जीव को) मिलाता है, खुद ही (अपने चरणों का) प्यार बख्शता है। प्रभु खुद ही (अपना) प्यार देता है, (जीव को) आत्मिक अडोलता में टिका के (अपने नाम का) व्यापार करवाता है, और गुरु की शरण पा कर (जीव का) जनम सँवारता है। (जो मनुष्य गुरु की शरण पड़ कर अपने अंदर से) स्वै भाव दूर करता है, उसका जगत में आना सफल हो जाता है, वह सदइा-स्थिर रहने वाले प्रभु के दर पर सही स्वीकार हो जाता है। हे नानक! (गुरु से मिले) ज्ञान-रत्न की इनायत से उसके हृदय में (आत्मिक जीवन का) प्रकाश हो जाता है। हे भाई! सदा कायम रहने वाले परमात्मा ने स्वयं ये जगत पैदा किया है, पर गुरु की शरण पड़े बिना (जीव को इसमें आत्मिक जीवन की ओर से) घोर अंधकार बना ही रहता है।4।3।
</details>

<details><summary>दर्पण-पदार्थ</summary>

पद्अर्थ: जजरी = नाश हो जाने वाला, जर्जर।
</details>

<details><summary>दर्पण-टिप्पनी</summary>

नोट: ‘इस नो’ में से ‘इसु’ शब्द की ‘ु’ की मात्रा संबंधक ‘की’ के कारण हट गई है।
</details>

<details><summary>दर्पण-पदार्थ</summary>

पद्अर्थ: जर = बुढ़ापा। पहुचै आइ = आ पहुँचता है। गुरि = गुरु ने। से = वह मनुष्य (बहुवचन)। उबरे = बच जाते हैं। होरु = जो मनुष्य गुरु की शरण नहीं आता। आवै = पैदा होता है। जाए = मरता है। होरि = और लोग, वे लोग जो गुरु की शरण नहीं आते। जंमहि = पैदा होते हैं। आवहि = पैदा होते हैं। जावहि = मर जाते हैं। अंति = आखिर में। गए = जाते हैं। ऐथै = इस जगत में। कमावै = (मनुष्य जो) कर्म करता है। मनमुखि = अपने मन के पीछे चलने वाला मनुष्य। पति = इज्जत। जम पुरि = यमराज की पुरी में। घोरु अंधारु = घुप अंधेरा। महा गुबारु = बहुत अंधेरा। तिथै = उस जगह पर।1।
</details>

<details><summary>दर्पण-टिप्पनी</summary>

नोट: ‘होरि’ है ‘होर’ का बहुवचन है।
</details>

<details><summary>दर्पण-भाषार्थ</summary>

अर्थ: हे भाई! ये शरीर पुराना हो जाने वाला है, इसे बुढ़ापा (अवश्य) आ दबोचता है (पर मनुष्य इस शरीर के मोह में फंसा रहता है) जिस मनुष्यों की गुरु ने रक्षा की, वह (मोह में गर्क होने से) बच जाते हैं। जो मनुष्य गुरु की शरण नहीं आता, वह (इस शरीर के मोह में फंस के) पैदा होता और मरता है, मरता है पैदा होता है। गुरु की शरण ना पड़ने वाले मनुष्य (शारीरिक मोह में फंस के) बार बार पैदा होते हैं मरते हैं, अंत में जाते हुए हाथ मलते ही जाते हैं, परमात्मा के नाम के स्मरण के बिना उन्हें (कभी) सुख नसीब नहीं होता।  
हे भाई! इस लोक में मनुष्य जो करणी करता है वही फल भोगता है। अपने मन के पीछे चलने वाला मनुष्य (इस लोक में) अपनी इज्जत गवा लेता है। यमराज की पुरी में भी (परलोक में भी उसके आत्मिक जीवन के लिए) घोर अंधेरा बहुत अंधकार ही टिका रहता है, (इस दुनिया वाला कोई) भाई-बहन उस लोक में सहायता नहीं कर सकता।  
हे भाई! ये शरीर पुराना हो जाने वाला है, इसको बुढ़ापा (जरूर) आता है (पर, मनुष्य इस शरीर के मोह में फंसा रहता है)।1।
</details>

[[0585]]
<details><summary>दर्पण-पदार्थ</summary>

पद्अर्थ: काइआ = शरीर। कंचनु = सोना, सोने जैसा पवित्र। तां = तब। लए मिलाए = मिला लिए। भ्रमु = भटकना। नामि = नाम में। समाए = लीन हो जाता है। मिलि प्रीतम = प्रीतम को मिल के। अनंदि = आनंद में। पुरखी = पुरखों ने। हंउ = मैं। तिन कै पाए = उनके चरणों में। लागउ = लगूँ, मैं लगता हूँ।2।
</details>

<details><summary>दर्पण-भाषार्थ</summary>

अर्थ: हे भाई! (मनुष्य का) ये शरीर तब सोने जैसा पवित्र होता है जब गुरु (मनुष्य को) परमात्मा के चरणों में जोड़ देता है। (तब मनुष्य) सदा-स्थिर रहने वाले परमात्मा के नाम में लीन हो जाता है, और इसके अंदर माया के प्रति भटकना दूर हो जाती है। मनुष्य सदा-स्थिर प्रभु के नाम में लीन हो जाता है, परमात्मा के गुण गाता रहता है, प्रभु-प्रीतम को मिल के आनंद लेता है। इस आनंद में दिन-रात टिका रहता है और इसके अंदर से अहंकार दूर हो जाता है।  
हे भाई! जिस मनुष्यों ने परमात्मा के नाम में चिक्त जोड़ा हुआ है, मैं उनके चरण लगता हूँ। (मनुष्य का ये) शरीर तब सोने की तरह पवित्र हो जाता है, जब गुरु मनुष्य को परमात्मा के चरणों में जोड़ देता है।2।
</details>

<details><summary>दर्पण-पदार्थ</summary>

पद्अर्थ: साच सचु = सदा कायम रहने वाला प्रभु। सलाहीऐ = सलाहा जा सकता है। देइ बुझाए = समझा दे, महिमा की समझ बख्श दे। भरमि = (माया की) भटकना में। भुलाणीआ = गलत रास्ते पड़ जाती है। देसनि = देंगी। आगै = परलोक में। जाए = जा के। देनि = देती हैं। अवगुणि = अवगुणों के कारण। पछुताए = (जीव-स्त्री) पछताती है। कमाए = कमा लेती है, ऊपर ले लेती है। नामि = नाम में। रंगि = रंग में। चलूला = गाढ़ा। अंकि = गोद में, गले से। समाए = समा के, लीन हो के। तिसु जेवडु = उस (परमात्मा) के बराबर का। जाए = जाइ, जा के।3।
</details>

<details><summary>दर्पण-भाषार्थ</summary>

अर्थ: हे भाई! उस सदा रहने वाले परमात्मा की महिमा तब ही की जा सकती है, अगर गुरु (महिमा करने की) बुद्धि दे। गुरु की शरण के बिना (जीव-सि्त्रयाँ माया की) भटकना में गलत रास्ते पर पड़ जाती हैं, और परलोक में जा के शर्म-सार होती हैं। परलोक में जा के वे मुँह नहीं दिखा सकतीं।  
हे भाई! जो जीव-स्त्री अवगुण में फंस जाती है, वह आखिर पछताती है, वह सदा दुख ही दुख सहेड़ती है। परमात्मा के नाम में रंगी हुई जीव-स्त्रीयां परमात्मा के चरणों में लीन हो के गाढ़े प्रेम-रंग में (मस्त रहती हैं)।  
हे भाई! उस परमात्मा के बराबर का (जगत में) कोई और नहीं दिखता (इस वास्ते परमात्मा के बिना) किसी और के आगे (कोई दुख-सुख) बताया नहीं जा सकता। (पर) उस सदा कायम रहने वाले परमात्मा की महिमा तभी की जा सकती है, अगर गुरु (महिमा करने की) समझ बख्श दे।3।
</details>

<details><summary>दर्पण-पदार्थ</summary>

पद्अर्थ: सचे = सदा स्थिर, अडोल चिक्त। सरि = सरोवर में। नाए = नहाए, स्नान कर लेता है। सहजि = आत्मिक अडोलता में। सुभाए = प्रेम में। सतिगुरि = गुरु ने। अनदिनु = हर रोज। सचि = सदा स्थिर हरि में। समाए = लीन रह के।4।
</details>

<details><summary>दर्पण-भाषार्थ</summary>

अर्थ: जिन्होंने सदा स्थिर-प्रभु की महिमा की, मैं उनके चरणों में लगता हूँ। वह मनुष्य अडोल-चिक्त हो जाते हैं, पवित्र हो जाते हैं, उनके दर्शन करने से (विकारों की) सारी मैल उतर जाती है। (जो मनुष्य उनका दर्शन करता है, वह मनुष्य) सदा-स्थिर प्रभु के नाम सरोवर मे स्नान करता है, वह सदा-स्थिर हरि में लीन हो जाता है, आत्मिक अडोलता में टिक जाता है, प्रेम-रंग में मस्त रहता है। हे भाई! परमात्मा का नाम माया की कालिख से रहित (करने वाला) है, पर प्रभु (समझदारी चतुराई से) नहीं पाया जा सकता (पहुँच से परे है), ज्ञान-इंद्रिय की भी उस तक पहुँच नहीं। जिनको गुरु ने (प्रभु की) सूझ दी, वे, हे नानक! सदा-स्थिर प्रभु में लीन हो के हर वक्त नाम-रंग में रंगे हुए प्रभु की भक्ति करते रहते हैं।  
हे भाई! जिन्होंने सदा कायम रहने वाले परमात्मा की महिमा करने का उद्यम पकड़ लिया, मैं उनके चरणों में लगता हूँ।4।4।
</details>

<details><summary>दर्पण-भाव</summary>

वार का भाव  
पउड़ी वार:  
जिस परमात्मा ने अदृश्य रूप से स्वरूप वाला हो के यह जगत रचा है, जो सब कुछ करने के समर्थ है और जो सब जीवों को बिन मांगे ही दान देता है उसकी बंदगी की ख़ैर सतिगुरु से ही मिलती है।  
सतिगुरु के अंदर परमात्मा प्रत्यक्ष प्रकट है, क्योंकि गुरु अपनत्व मिटा के परमात्मा के साथ एक-रूप हो जाता है। गुरु और लोगों को भी परमात्मा के नजदीक अंग-संग दिखा के विकारों से बचा लेता है और सुंदर राह पर डाल देता है।  
सतिगुरु ही मनुष्य को परमात्मा से मिलने के राह बताता है, मनुष्य के मन में मोह का अंधेरा दूर करके उसको प्रभु की याद में जोड़ता है।  
सतिगुरु सिख को सत्संग में सांझीवाल बनाता है, क्योंकि सत्संग में जा के सहज स्वभाव ही मनुष्य स्मरण में लग जाता है, वहाँ होती ही परमात्मा के गुणों की विचार है।  
परमात्मा की महिमा की बातें सुनकर गुरु मनुष्य को परमात्मा के अस्तित्व की सूझ डाल देता है, बंदगी में जोड़ के तृष्णा आदि से बचाता है और संतोष वाला जीवन जीने की विधि सिखाता है।  
सतिगुरु के उपदेश की इनायत से मनुष्य पराई आस त्यागता है; गुरु की वाणी के द्वारा प्रभु की महिमा करके मनुष्य के सारे दुख दूर हो जाते हैं; क्योंकि इसके अंदर एक परमात्मा की याद की चाहत बढ़ जाती है।  
सतिगुरु की रहिनुमाई में ज्यों-ज्यों मनुष्य प्रभु का नाम स्मरण करता है, इसके अंदर से अहंकार दूर होता जाता है, अवगुण मिटते हैं और जीवन का आसरा परमात्मा नजदीक अंग-संग दिखने लग पड़ता है।  
परमात्मा इन आँखों से दिखता नहीं; पर सतिगुरु मनुष्य को उसके गुण सुना-सुना के ये दृढ़ करवा देता है कि वह सब जीवों का मालिक हरेक दिल की जानता है और सब कुछ करने के समर्थ है। इस तरह गुरु मनुष्य के मन में परमात्मा के अंग-संग होने का विश्वास पैदा कर देता है।  
सतिगुरु का मन पवित्र होता है, गुरु शाहों का शाह है जिसके पास प्रभु के नाम का खजाना है; गुरु के अंदर विवेक-मति होने के कारण उसको हर जगह परमात्मा ही परमात्मा दिखता है।  
जरूरतों का मारा हुआ मनुष्य लोगों के दर पर जा के गुहार लगाता है; पर, सब जीवों का एक परमात्मा ही है; जो मनुष्य उसके दर पर सवाली होता है, उसी की मुराद भी पूरी होती है और प्रभु के नाम-जपने की इनायत से उसकी माया वाली भूख ही मिट जाती है।  
ये ‘नाम’ सतिगुरु से ही मिलता है; गुरु नाम का, जैसे, खजाना है, भाग्यशाली मनुष्य ही गुरु से इस पदार्थ को पाते हैं, ‘नाम’ का वयापार करते हैं और जग में असल लाभ कमा के जाते हैं।  
गुरु जिस मनुष्य के हृदय में ‘नाम’ दृढ़ करता है, उसके अंदर से अहंकार और दुविधा निकल जाती है उसका मन प्रेम के रंग से रंगा जाता है। उसे यकीन आ जाता है कि जगत में असल संगी प्रभु का नाम ही है।  
बीते समय के महांपुरुषों की तरफ ही देख लो; प्रहलाद, जनक, वशिष्ट आदि सबको गुरु की शरण पड़ने पर ही नाम-जपने की दाति मिली; गुरु के बिना किसी को नहीं मिली।  
जिस मनुष्य के मन में प्रभु का नाम बस जाए, सारा जगत उसके आगे झुकता है; उस मनुष्य को जगत में किसी की अधीनता नहीं रहती; पर ये इनायत प्रभु की मेहर से उसे ही नसीब होती है जो गुरु की शरण पड़े।  
बंदगी करने वाला मनुष्य इस श्रद्धा पे आ टिकता है कि असल संग-साक परमात्मा ही है, दुख सुख के समय असली सलाहकार और साथी उसका नाम ही है। नतीजा ये निकलता है कि जितना समय यहाँ जीता है मनुष्य विकारों से बचा रहता है, और यहाँ से चलने के वक्त भी विकारों की कोई पोटली ले के नहीं चलता।  
बंदगी वाले को प्रभु का नाम ही हर जगह रक्षक दिखता है, जगत से चलने के वक्त भी ‘नाम’ ही उसे माया की जंजीरों से छुड़वाता है; पर इस हरि नाम की समझ सतिगुरु परोपकारी से ही पड़ती है।  
जगत में कोई तो सुंदर स्वादिष्ट पकवान खाने में मस्त है, कोई सुंदर कपड़े पहनने में मगन है, कोई निरा वणज-व्यापार में मशगूल है; पर, बंदगी वाले को जो रस -नाम’ में है, वह इन चीजों में नहीं मिलता। हाँ, इस लगन वाला होता कोई विरला ही है जिस पर मेहर हो और जो गुरु की शरण आए।  
वह मनुष्य भाग्यशाली है जो गुरु की शरण पड़ कर गुरु की रजा में चल के परमात्मा का नाम स्मरण करता है, नाम-जपने की इनायत से उसके मन में खुशी और खिड़ाव पैदा होता है।  
सतिगुरु की शरण पड़ने से मन में शांति पैदा होती है, परमात्मा के नाम में तवज्जो जुड़ती है और वैरी से भी मित्र भावना बन जाती है।  
जो मनुष्य परमात्मा के नाम को जिंदगी का आसरा बनाता है, उसकी और सारी लालसाएं मिट जाती हैं, उसे हरेक जीव प्रभु में बसता दिखाई देता है।  
जो मनुष्य गुरु के सन्मुख हो के नाम जपता है उसे ये निश्चय हो जाता है कि परमात्मा स्वयं ही सब जीवों को पैदा करने वाला है, हरेक में मौजूद है, मारने वाला भी वह खुद ही है और रखने वाला भी वह ही है। इस श्रद्धा से ज्यों-ज्यों स्मरण करता है, त्यों-त्यों कोई चिन्ता-फिक्र उससे दूर होते जाते हैं।  
समूचा भाव:  
(पउड़ी नंबर 1 और 2) प्रभु हरेक जीव में मौजूद है, पर ये प्रत्यक्ष विश्वास केवल गुरु को होता है, इस वास्ते प्रभु की बंदगी की खैर गुरु से ही मिल सकती है।  
(पउड़ी नंबर 3 से 13 तक) गुरु की संगति में रह के ज्यों-ज्यों मनुष्य प्रभु की याद में जुड़ता है त्यों-त्यों इसके अंदर से मोह का अंधेरा, माया की तृष्णा व अहंकार मिट जाता है, प्रभु अंग-संग दिखाई देने लग पड़ता है, ये यकीन बन जाता है कि जगत में असल संगी हरि-नाम ही है। पिछले महापुरुष प्रहलाद, जनक, वशिष्ट आदि की ओर ही देख लो, गुरु के बिना किसी को प्राप्ति नहीं हुई।  
(पउड़ी नंबर 14 से 21 तक) गुरु की शरण में रह कर नाम जपने से किसी की अधीनता नहीं रहती, असल संग-साक प्रभु ही है प्रतीत होने लगता है (ये समझ आ जाती है), वही हर जगह रक्षक दिखता है, नाम-रस जगत के अन्य सभी रसों से मीठा लगने लगता है, मन हर समय खिला रहता है, मित्र-वैरी एक समान प्रतीत होते हैं, हरेक जीव में ईश्वर ही दिखता है, मारने वाला भी वही और जीवित रखने वाला भी वही नजर आता है, इसलिए जगत का कोई डर छू नहीं सकता।  
मुख्य भाव:  
केवल गुरु की शरण पड़ने से ही मनुष्य सर्वव्यापक प्रभु की बंदगी कर सकता है, गुरु के बिना प्राप्ति नहीं हो सकती।
</details>

<details><summary>दर्पण-टिप्पनी</summary>

काँगड़े के इलाके में (हिमाचल) दो छोटे-छोटे राजपूत राजे ललां और बहलीमा थे। एक बार ललां के क्षेत्र में मुश्किल आ बनी, उसने अपनी पैदावार का छेवाँ हिस्सा देने का इकरार करके बहलीमा की नहर से पानी लिया। पैदावार के समय अपने इस वादे को पूरा नहीं किया। दोनों में लड़ाई हो गई, जिसमें बहलीमा को विजय प्राप्त हुई। इस लड़ाई का वर्णन कवियों ने ‘वार’ के रूप में गाया, जिसका एक नमूना यहाँ दिया जा रहा है;  
काल ललां दे देश दा खोया बहलीमा॥ 
हिस्सा छटा मनाय कै जलु नहरों दीना॥ 
फिराऊन होय ललां ने रण मंडिआ धीमा॥ 
भेड़ दुहू दिस मचिया सट पई अजीमा॥ 
सिर धड़ डिगे खेत विच जिउ वाहण ढीमा॥ 
देखि मारे ललां बहलीम ने रण महि बर्छीमा॥  
सतिगुरु जी ने आज्ञा की है कि उक्त वार की सुर में गुरु रामदास जी की ये वडहंस की वार गायन करनी है।
</details>

<details open><summary>विश्वास-प्रस्तुतिः</summary>

ੴ सतिगुर प्रसादि ॥ सलोक मः ३ ॥
</details>

<details><summary>मूलम्</summary>

ੴ सतिगुर प्रसादि ॥ सलोक मः ३ ॥
</details>

<details><summary>दर्पण-पदार्थ</summary>

पद्अर्थ: वडहंस = बड़े हंस, बड़े विवेकी। उरि = हृदय में। संग्रहहि = इकट्ठा करते हैं। सचि = सच में। पिआरि = प्यार के कारण। करतारि = कर्तार ने। मुरारि = परमात्मा।
</details>

<details><summary>दर्पण-भाषार्थ</summary>

अर्थ: जो मनुष्य सच्चे नाम को हृदय में परो के सतिगुरु के शब्द में रंगे हुए हैं, वे बड़े विवेकी (संत) हैं; वे सच्चा नाम (रूपी धन) एकत्र करते हैं, और सच्चे नाम में प्यार के कारण सच में ही लीन रहते हैं; कर्तार ने उन पर मेहर की नजर की है; (इसलिए) वे सदा पवित्र हैं उनको (विकारों की) मैल नहीं लगती। हे नानक! (कह:) जो मनुष्य हर वक्त प्रभु को स्मरण करते हैं, मैं उनके सदके हूँ।1।
</details>

<details><summary>दर्पण-पदार्थ</summary>

पद्अर्थ: बगु = बगुला, पाखण्डी मनुष्य। जनमि = जनम से ही, आरम्भ से ही। अंगु न देई = पास नही बैठती।2।
</details>

<details><summary>दर्पण-भाषार्थ</summary>

अर्थ: मैंने समझा था कि ये कोई बड़ा संत है, इस वास्ते मैंने इससे साथ किया था; अगर मुझे पता होता कि ये बेचारा पाखण्डी मनुष्य है तो मैं शुरू से ही इसके पास ना बैठती।2।
</details>

<details><summary>दर्पण-पदार्थ</summary>

पद्अर्थ: तलि = नीचे। सिरु तलि, उपर पाउ = सिर नीचे और पैर ऊपर को पैर, सिर के बल हो के।3।
</details>

<details><summary>दर्पण-भाषार्थ</summary>

अर्थ: हंसों को तैरता देख के बगुलों को भी शौक पैदा हो गया (और वे भी हंस की नकल करके तैरने का प्रदर्शन करने लगे, पर हुआ क्या) बगुले बेचारे सिर के बल उलटे हो के डूब के मर गए।3।
</details>

<details><summary>दर्पण-पदार्थ</summary>

पद्अर्थ: कारणु = मुढ, आरम्भ। निरंकारु = निर्गुण रूप, जिसका कोई खास रूप नहीं। बीआ = दूसरा। वाहु वाहु = धन्य।1।
</details>

<details><summary>दर्पण-भाषार्थ</summary>

अर्थ: हे प्रभु! संसार का आरम्भ तूने स्वयं किया, (क्योंकि इससे पहले भी) तू खुद ही है, तू स्वयं ही है; तेरा कोई खास स्वरूप नहीं है (जो मैं बयान कर सकूँ), तेरे जैसा कोई दूसरा नहीं है। सृष्टि की उत्पक्ति करने में तू ही समर्थ है, जो कुछ तू करता है वही होता है; तू सारे जीवों को (उनके) मांगे बिना ही सब दातें दे रहा है।  
(हे भाई!) सभी कहो- सतिगुरु (भी) धन्य है जिसने (ऐसे) प्रभु की नाम-रूपी दात (हमारे) मुँह में डाली है (भाव, हमें नाम की दाति बख्शी है)।1।
</details>

[[0586]]
<details><summary>दर्पण-पदार्थ</summary>

पद्अर्थ: सतिगुरि सेविऐ = अगर गुरु की बताई कार करें, अगर गुरु के बताए हुए राह पर चलें। गुरमुखि = जो मनुष्य गुरु के राह पर चलता है, गुरु के सन्मुख मनुष्य। तिसु = उस (प्रभु) को।1।
</details>

<details><summary>दर्पण-भाषार्थ</summary>

अर्थ: (जगत का) सारा आकार (भाव, जगत में जो कुछ दिखाई दे रहा है) डर के अधीन है, एक वह परमात्मा ही (जिसने ये जगत बनाया है) डर से रहित है। अगर गुरु के बताए हुए राह पर चलें तो (वह डर रहित) प्रभु मन में आ बसता है, (फिर) उस मन में कभी (कोई) डर नहीं व्यप्तता, कोई वैरी उसके नजदीक नहीं फटकता, कोई दुख उसे छू नहीं सकता।  
हे नानक! गुरमुखों के मन में ये विचार उठती है कि जो कुछ प्रभु को अच्छा लगता है वही होता है; हमारी इज्जत वह खुद ही रखेगा, (हमारे) काम वह स्वयं ही सँवारेगा।1।  
अर्थ: कुछ सज्जन जाने को तैयार हैं, कुछ चले गए हैं, और बाकी के भी चले जाएंगे (भाव, जगत में जो भी आया है वह यहाँ सदा नहीं रह सकता); पर जिस मनुष्यों ने गुरु की बताई हुई कार नहीं की, वह जगत में आ के यहाँ से पछताते ही चले जाते हैं। हे नानक! जो मनुष्य सच्चे नाम में रंगे हुए हैं वह (परमात्मा से) नहीं विछुड़ते, वे गुरु की बताई हुई सेवा करके (प्रभु में) जुड़े रहते हैं।2।
</details>

<details><summary>दर्पण-पदार्थ</summary>

पद्अर्थ: भउजल = संसार समुंदर। बिखु = जहर। उपदेसिआ = नजदीक दिखाया है (दिश = हाथ आदि के इशारे से दिखाना। उप = नजदीक। उपदिश = नजदीक दिखा देना)।2।
</details>

<details><summary>दर्पण-भाषार्थ</summary>

अर्थ: उस प्यारे गुरु को मिलना चाहिए, जिसके हृदय में गुणों का श्रोत परमात्मा बस रहा है, उस प्रीतम सतिगुरु की शरण पड़ना चाहिए जिसने अपने अंदर से अहंकार दूर कर लिया है।  
‘हे संत जनो! संसार-समुंदर के (माया रूपी) जहर से पार लंघाने वाला हरि-नाम जपो’ - प्रभु नाम-जपने की ये शिक्षा दे के जिस सतिगुरु ने सारी सृष्टि को सुंदर बना दिया है, वह सतिगुरु धन्य है, वह गुरु धन्य है। अपने सतिगुरु से मैं सदके हूँ, पूरे सतिगुरु ने मुझे परमात्मा नजदीक दिखा दिया है।2।
</details>

<details><summary>दर्पण-पदार्थ</summary>

पद्अर्थ: सारु = तत्व, निचोड़। सुखी हूँ सुख = अच्छे से अच्छे सुख का। ऐथै = जगत में।1।
</details>

<details><summary>दर्पण-भाषार्थ</summary>

अर्थ: गुरु की बताई चाकरी करनी बढ़िया से बढ़िया सुख का सार है (गुरु की बताई हुई सेवा करने से) जगत में आदर मिलता है, और प्रभु की हजूरी में सुर्खरूई का द्वार। (गुरु सेवा की यही) सच्ची कार कमाने के लायक है, (इससे) मनुष्य को (पर्दे ढकने के लिए) नाम-रूपी पोशाक मिल जाती है, सच्चा नाम-रूपी आसरा मिल जाता है, सच्ची संगति की प्राप्ति होती है, सच्चे नाम में प्यार पड़ता है और सच्चे प्रभु में समाई हो जाती है।  
(गुरु के) सच्चे शब्द की इनायत से (मनुष्य के मन में) सदा खुशी बनी रहती है, और प्रभु की हजूरी में मनुष्य सही स्वीकार हो जाता है।  
पर, हे नानक! सतिगुरु का बताया हुआ काम वही मनुष्य करता है, जिस पर प्रभु स्वयं मेहर की नजर करता है।1।  
अर्थ: (प्रभु की बंदगी छोड़ के) और बेगानी कार (करने वालों का) जीना और बसना धिक्कारयोग्य है (क्योंकि) वह मनुष्य अंमृत छोड़ के (माया रूप) जहर (एकत्र करने) में लगे हुए हैं, जहर ही उनकी कमाई है और जहर ही उनकी पूंजी है, जहर ही उनकी खुराक है जहर ही उनकी पोशाक है और जहर की ही वे मनुष्य मुंह में ग्रास डाल रहे हैं, ऐसे लोग जगत में निरा दुख ही भोगते हैं और मरने के बाद भी उनका वास नर्क में होता है। मुंह से मैले होने के कारण मन के पीछे चलने वाले मनुष्य गुरु के शब्द को नहीं पहचानते, काम-क्रोध आदि में उनकी (आत्मिक) मौत हो जाती है; सतिगुरु का अदब छोड़ देने के कारण, मन के हठ से किया हुआ उनका कोई भी काम सिरे नहीं चढ़ता, (इस वास्ते) मनमुख मनुष्य जम-पुरी में बँधे हुए मार खाते हैं, कोई उनकी पुकार नहीं सुनता (भाव, कोई उनकी सहायता नहीं कर सकता)।  
पर, हे नानक! (ये किसी के वश की बात नहीं) आरम्भ से ही (किए कर्मों) के अनुसार लिखेलेख जीव कमाते हैं (भाव, पिछले किए कर्मों के अनुसार काम किए जाते हैं) (इस तरह) गुरु के सन्मुख रहने वाले बँदों की तवज्जो नाम में जुड़ी रहती है।2।
</details>

<details><summary>दर्पण-पदार्थ</summary>

पद्अर्थ: द्रिढ़ाइआ = पक्का कर दिया है। जगदीसु = (जगत+ईश) जगत का मालिक। निमख निमख = (भाव,) हर वक्त। निमख = आँख झपकने जितना समय। पंथु = रास्ता। पगी = पैरों पर। भंडार = खजाने।3।
</details>

<details><summary>दर्पण-भाषार्थ</summary>

अर्थ: (हे भाई!) जिस सतिगुरु ने मेरे प्रभु का नाम (मनुष्य के हृदय में) पक्का करवाया है, उस साधु-गुरु की सेवा करो, जिस गुरु ने जगत के मालिक का नाम (जीवों से) जपाया है, उसकी दिन-रात पूजा करो। (हे भाई!) जिस गुरु ने परमात्मा (के मिलने) का राह बताया है, उसका हर वक्त दर्शन करो; जिस सतिगुरु ने (जीवों के दिल में माया के) मोह का अंधेरा दूर किया है, सारे उसी के चरणों में लगो। (हे भाई!) जिस गुरु ने प्रभु की भक्ति के खजाने ढुँढवा दिए हैं, कहो- वह गुरु धन्य है, वह गुरु धन्य है।3।
</details>

[[0587]]
<details><summary>दर्पण-पदार्थ</summary>

पद्अर्थ: भेखी = भेख धारण करने से। अगै = परलोक में। सहज = अडोलता, संतोख। दुखु मनाइ = दुख पैदा करके। थावहु = से तो। वरसाइ = काम सँवारता है। पावहि = तू पाता है।1।
</details>

<details><summary>दर्पण-भाषार्थ</summary>

अर्थ: गुरु को मिलने से ही (मनुष्य के मन की) भूख दूर हो सकती है, भेस (धारने से) तृष्णा नहीं जाती; (भेखी साधु तृष्णा के) दुख में कलपता है, घर घर भटकता फिरता है, और परलोक में इससे भी ज्यादा सजा भुगतता है।  
भेखी साधु के मन में शांति नहीं आती, (चाहिए तो ये कि) जिस शांति की इनायत से उसे जो कुछ किसी से मिले वह उसे ले के खा ले (भाव, तृप्त हो जाए); पर मन के हठ के आसरे (भिक्षा) माँगने से (दरअसल, दोनों धड़ों में) कष्ट पैदा करके ही भिक्षा ली जाती है। ऐसे भेस से तो गृहस्थ बेहतर है, क्योंकि यहाँ पे मनुष्य अपनी आस (तो) पूरी कर सकता है।  
जो मनुष्य गुरु के शब्द में रंगे जाते हैं, उन्हें ऊँची सूझ प्राप्त होती है, पर, जो मनुष्य माया में फंसे रहते हैं, वे भटकते हैं। (इस बारे में कि कोई ठीक राह पड़ा है और कोई बुरी राह) कुछ कहा नहीं जा सकता, (पिछले किए कर्मों के संस्कारों के अनुसार ही) कार कमानी पड़ती है।  
हे नानक! जो जीव उस प्रभु को प्यारे लगते हैं, वही अच्छे हैं, क्योकि, हे प्रभु! तू उनकी इज्जत रखता है (इज्जत रखता है)।1।
</details>

<details><summary>दर्पण-पदार्थ</summary>

पद्अर्थ: जनम मरण दुखु = पैदा होने से ले के मरने तक का दुख, सारी उम्र का दुख, मौत का सहम जो सारी उम्र पड़ा रहता है।2।
</details>

<details><summary>दर्पण-भाषार्थ</summary>

अर्थ: गुरु के बताए हुए राह में चलने से सदा सुख मिलता है, सारी उम्र का दुख दूर हो जाता है; बिल्कुल ही चिन्ता नहीं रहती (क्योंकि) चिन्ता से रहित प्रभु मन में आ बसता है। मनुष्य के अंदर ही ज्ञान (-रूपी) तीर्थ है, (जिस मनुष्य को) सतिगुरु ने (इस तीर्थ की) समझ बख्शी है वह मनुष्य नाम-अमृत के सरोवर में, अमृत के तीर्थ पर नहाता है, और उसका मन पवित्र हो जाता है (मन के विकारों की) मैल दूर हो जाती है। सतिगुरु के सच्चे शब्द की इनायत से सहज ही सत्संगी सत्संगियों को मिलते हैं, (सत्संग से) प्रभु में तवज्जो जोड़ के, हृदय-रूप घर में उनको (प्रभु-स्मरण रूप) आहर मिल जाता है।  
पर, पाखण्ड करने से मौत का सहम नहीं छोड़ता, (पाखण्ड की) इज्जत गवा के मौत इसे ले के चली जाती है। हे नानक! जो मनुष्य नाम में रंगे हुए हैं वे सदा-स्थिर प्रभु (के चरणों) में तवज्जो जोड़ के (इस सहम से) बच जाते हैं।2।
</details>

<details><summary>दर्पण-पदार्थ</summary>

पद्अर्थ: बिलोईऐ = मथा जाता है, विचार किया जाता है। सहजे = अडोलता में, टिके हुए मन से। ततु = असली चीज। लिलाटि = माथे पर। गलोईऐ = कहता है।4।
</details>

<details><summary>दर्पण-भाषार्थ</summary>

अर्थ: (हे भाई!) उस सत्संग में जा के बैठो, जहाँ प्रभु के नाम की विचार होती है, (वहाँ जा के) मन टिका के हरि का नाम जपो, ताकि नाम-तत्व छूट ना जाए। (सत्संग में) सदा दिन रात हरि का नाम जपो, ये नाम-रूप (पोटली का) ढोआ ले के प्रभु की हजूरी में पहुँचना है।  
(पर, सत्संगति में भी) उसी मनुष्य को पूरा गुरु मिलता है, जिसके माथे पर धुर से (भले कर्मों के संस्कारों का लेख) लिखा हुआ है।  
(हे भाई!) सारे उस गुरु को सिर झुकाओ, जो सदा प्रभु के महिमा की बातें करता है।4।
</details>

<details><summary>दर्पण-पदार्थ</summary>

पद्अर्थ: करतारि = कर्तार ने। दूजै भाइ = (प्रभु के बिना) अन्य के प्यार में। विलमु = देर, ढील, विलम्ब। चलनि = पैदा होते हैं।1।
</details>

<details><summary>दर्पण-भाषार्थ</summary>

अर्थ: जिस (सत्संगियों) का गुरु से प्रेम होता है, वह सत्संगियों को मिलते हैं; सत्संगियों को मिल के वही मनुष्य प्रभु प्रीतम को स्मरण करते हैं क्योंकि सच्चे प्यार में उनकी तवज्जो जुड़ी रहती है; सतिगुरु के अपार शब्द की इनायत से उनका मन खुद-ब-खुद ही प्रभु में पतीज जाता है; ऐसे सत्संगी मनुष्य (एक बार) मिले हुए फिर विछुड़ते नहीं हैं, क्योंकि कर्तार ने खुद इनको मिला दिया है।  
एक (विछुड़े हुओं) को प्रभु के दीदार का यकीन ही नहीं होता, क्योंकि वे गुरु के शब्द का कभी विचार ही नहीं करते। पर, जिस मनुष्यों की तवज्जो सदा माया के मोह में जुड़ी रहती है, उन (प्रभु से) विछुड़े हुओं का और विछोड़ा भी क्या होना हुआ? (भाव, माया में फंसे रहने के कारण वे परमात्मा से विछोड़ा महसूस ही नहीं करते)।  
जो मनुष्य अपने मन के पीछे चलता है उससे मित्रता थोड़े ही दो-चार दिन के लिए ही रह सकती है, इस मित्रता के टूटते हुए देरी नहीं लगती, (वैसे भी) इस मित्रता में से बुराईयां ही जन्म लेती हैं। हे नानक! जिस मनुष्यों के हृदय में परमात्मा का डर नहीं, जो परमात्मा के नाम से कभी प्यार नहीं करते उनके साथ कभी अपनत्व डालना ही नहीं चाहिए।1।
</details>

<details><summary>दर्पण-पदार्थ</summary>

पद्अर्थ: इकि = कई मनुष्य। इकतै रंगि = एक रंग में ही। अरपी = मैं हवाले कर दूँ। पाइ = पैरों पर।2।
</details>

<details><summary>दर्पण-भाषार्थ</summary>

अर्थ: कई (भाग्यशाली) मनुष्य एक (प्रभु के) रंग में ही (मस्त) रहते हैं, मैं उनसे कुर्बान हूँ; (मेरा चिक्त करता है) उपना तन-मन-धन उनकी भेटा कर दूँ और झुक-झुक के उनके पैरों पर लगूँ। उनको मिल के मन को ठंडक पड़ती है, सारी तृष्णा और भूख दूर हो जाती है।  
हे नानक! नाम में भीगे हुए मनुष्य सच्चे प्रभु के साथ चिक्त जोड़ के सदा सुखी रहते हैं।2।
</details>

[[0588]]
<details><summary>दर्पण-पदार्थ</summary>

पद्अर्थ: बणत = रीत, मर्यादा। जिथै किथै = हर जगह।5।
</details>

<details><summary>दर्पण-भाषार्थ</summary>

अर्थ: मैं सदके हूँ उस सतिगुरु से जिसने प्रभु की बात सुनाई है, और जिसने प्रभु की भक्ति की रीत चलाई है। वह प्यारा सतिगुरु मेरे अंग-संग है, हर जगह मुझे (विकारों से) छुड़वा लेता है; शाबाश है उस सतिगुरु को जिसने मुझे परमात्मा की समझ दी है।  
जिस गुरु ने मुझे परमात्मा का नाम दिया है और मेरे मन की आस पूरी की है मैं नानक उससे सदके हूँ।5।
</details>

<details><summary>दर्पण-पदार्थ</summary>

पद्अर्थ: दाधी = जलाई हुई। सीतलु = ठंडक देने वाली।
</details>

<details><summary>दर्पण-भाषार्थ</summary>

अर्थ: दुनिया तृष्णा की जली हुई दुखी हो रही है, जल जल के बिलख रही है; अगर ये ठंढक देने वाले गुरु से मिल जाए, तो फिर ये फिर दुबारा ना जले; (क्योंकि) हे नानक! जब तक गुरु के शब्द से मनुष्य प्रभु-विचार (चिंतन) ना करे तब तक (नाम नहीं मिलता, और) नाम के बिना किसी का डर भी खत्म नहीं होता (ये डर और सहम ही बारंबार तृष्णा के अधीन करता है)।1।
</details>

<details><summary>दर्पण-पदार्थ</summary>

पद्अर्थ: आपु = स्वै भाव, अपनत्व, स्वार्थ। अघाइ रजा = अच्छी तरह तृप्त रहता है। पचहि = जलते हैं।2।
</details>

<details><summary>दर्पण-भाषार्थ</summary>

अर्थ: भेस धारण करने से (तृष्णा की) आग नहीं बुझती, मन में चिन्ता टिकी रहती है; जैसे साँप की वरमी को मारने से साँप नहीं मरता वैसे ही गुरु की शरण आए बगैर किए गए कर्म व्यर्थ हैं (गुरु की शरण पड़ कर स्वै भाव मिटाए बगैर तृष्णा की आग नहीं मिटती)। अगर (नाम की दाति) देने वाले गुरु के बताए हुए कर्म करें तो गुरु की शब्द मन में आ बसता है, मन-तन ठंडा-ठार हो जाता है, तृष्णा की अग्नि बुझ जाती है और मन में शांति पैदा हो जाती है (गुरु की सेवा में) जब मनुष्य अहंकार दूर करता है तब सबसे श्रेष्ठ सुख मिलता है। गुरु के सन्मुख होया हुआ मनुष्य ही (तृष्णा से) त्याग करता है जो सच्चे नाम में तवज्जो जोड़े रखता है, उसे बिल्कुल ही चिन्ता नहीं होती, वह प्रभु के साथ ही पूरी तरह तृप्त हो रहता है।  
हे नानक! प्रभु का नाम स्मरण के बिना (तृष्णा की आग से) बचा नहीं जा सकता, (नाम के बिना) जीव अहंकार में पड़े सड़ते हैं।2।
</details>

<details><summary>दर्पण-पदार्थ</summary>

पद्अर्थ: चिंत = आस। चुखा = रक्ती भर भी।6।
</details>

<details><summary>दर्पण-भाषार्थ</summary>

अर्थ: जिस मनुष्यों ने प्रभु का नाम स्मरण किया है, उनको सारे सुख मिल गए हैं, उनका सारा मानव जीवन सफल हो गया है जिनके मन में प्रभु के नाम की भूख लगी हुई है (भाव, ‘नाम’ जिनकी जिंदगी का आसरा हो जाता है)। जिन्होंने गुरु के शब्द के माध्यम से प्रभु का स्मरण किया है, उनके सारे दुख दूर हो गए।  
वे गुरसिख अच्छे संत हैं जिन्होंने (प्रभु के बिना) किसी और की रक्ती भर भी आस नहीं रखी; उनका गुरु भी धन्य है, भाग्यशाली है, जिसके मुँह को (प्रभु की महिमा रूपी) अमर करने वाले फल लगे हुए हैं (भाव, जिसके मुँह से प्रभु के स्तुति के वचन ही निकलते हैं)।6।
</details>

<details><summary>दर्पण-पदार्थ</summary>

पद्अर्थ: कलि = दुविधा वाला स्वभाव, प्रभु से विछोड़े वाली हालत (“इक घड़ी न मिलते त कलिजुगु होता”)। जंदारु = गवार, अवैड़ा (फारसी)। फरू = रक्षक।1।
</details>

<details><summary>दर्पण-भाषार्थ</summary>

अर्थ: दुविधा वाली हालत में (मनुष्य के सिर पर) मौत का सहम टिका रहता है; (पर वह जम भी) प्रभु के हुक्म में ही काम करता है, जिन्हें गुरु ने (‘कलि’ से) बचा लिया है वे (जम के सहम से) बच जाते हैं, मन के पीछे चलने वाले बँदों को (सहम की) सजा देता है।  
जगत (भाव, प्रभु से विछुड़ा हुआ जीव) जमकाल के वश में बँधा पड़ा है, उसका कोई रक्षक नहीं बनता; अगर गुरु के सन्मुख हो के उस प्रभु की बँदगी करें जिसने जम को पैदा किया है (तो फिर जम का) दुख नहीं व्यापता, (बल्कि) हे नानक! जिस गुरमुखों के मन में सच्चा प्रभु बसता है उनकी यम भी सेवा करता है।1।
</details>

<details><summary>दर्पण-पदार्थ</summary>

पद्अर्थ: काइआ = शरीर। रोगि = रोग से। मंनि = मन में।2।
</details>

<details><summary>दर्पण-भाषार्थ</summary>

अर्थ: ये शरीर (अहंकार के) रोग से भरा पड़ा है, गुरु के शब्द के बिना अहंम रोग रूपी दुख दूर नहीं होता; अगर गुरु मिल जाए तो मनुष्य का मन पवित्र हो जाता है (क्योंकि गुरु के मिलने से मनुष्य) परमात्मा का नाम मन में बसाता है। हे नानक! जिन्होंने सुखदाई हरि-नाम स्मरण किया है उनका अहम्-दुख सहज सुभाय ही दूर हो जाता है।2।
</details>

<details><summary>दर्पण-पदार्थ</summary>

पद्अर्थ: (दिश = हाथ से इशारा करके दिखलाना। उप = नजदीक।) उपदिश = नजदीक दिखाना। जिन उपदेसिआ = जिस गुरु ने ईश्वर नजदीक करके दिखा दिया है। गुणी = गुणों का खजाना।7।
</details>

<details><summary>दर्पण-भाषार्थ</summary>

अर्थ: मैं उस गुरु से सदा कुर्बान हूँ जिसने जगत का सहारा नजदीक करके दिखा दिया है, जिसने अहंकार दैत्य को मारने वाले प्रभु का नाम सुनाया है (भाव, नाम-जपने की शिक्षा दी है), जिसने अहम् रूपी जहर व अन्य सारे (विकारों का) रोग दूर किया है।  
जिस गुरु ने (जीव के) पाप काट के गुणों के खजाने प्रभु की समझ दी है, उसका (जीवों पर) ये बहुत बड़ा उपकार है। ऐसा गुरु उन्हें मिला है जिनके माथे पर मुँह पर (पिछले किए अच्छे कर्मों के संस्कारों के) भाग्य लिखे हुए हैं।7।
</details>

[[0589]]
<details><summary>दर्पण-पदार्थ</summary>

पद्अर्थ: निधान = खजाना। पाइआ = पा लिया।1।
</details>

<details><summary>दर्पण-भाषार्थ</summary>

अर्थ: (संसार की ओर से) मर के (ईश्वर की ओर) जीने वाले मनुष्य (ही सच्ची) भक्ति करते हैं, असल भक्ति उनके पास ही हो सकती है जो अपने आप को गुरु के हवाले कर देते हैं; ऐसे लोगों को धुर से परमात्मा ने भक्ति के खजाने की दाति बख्शी हुई है, कोई उस बख्शिश को मिटा नहीं सकता; उन्होंने उस गुणों के खजाने प्रभु को अपने मन में पा लिया है जो एक खुद ही खुद है और सदा-स्थिर रहने वाला है। हे नानक! जो मनुष्य अपने आप को गुरु के हवाले कर देते हैं, वे प्रभु में जुड़े रहते हैं, और फिर कभी उनको (प्रभु चरणों से) विछोड़ा नहीं होता।1।  
अर्थ: जिस मनुष्य ने गुरु द्वारा बताए हुए कर्म नहीं किए, वह और क्या सोचता है? (भाव, उसके और किसी विचार की जरूरत नहीं), वह मूर्ख जहर (को देख के) भूला हुआ गुरु के शब्द की कद्र नहीं जानता, वह अंधा-अज्ञानी (अन्य) बहुत सारे कर्म करता है (कर्म-धार्मिक रस्में) पर उसकी तवज्जो माया के प्यार में (ही लगी रहती है)।  
जो मनुष्य अपने अंदर कोई गुण ना होते हुए अपने आप को (बड़ा) जताते हैं, उन्हें मन की मार ख्वार करती है; पर, हे नानक! किसी को क्या कहना? परमात्मा खुद ही बख्शिशें करने वाला है (भाव, इस मनमुखता से प्रभु खुद बचाने में समर्थ है, और कोई जीव सहायता नहीं कर सकता)।2।
</details>

<details><summary>दर्पण-पदार्थ</summary>

पद्अर्थ: सभु किछु = (जीवों के दिल की) हरेक बात। भावै = चाहे। करण = जगत। कारण = मूल, करने वाला। अलखु = अदृश्य।8।
</details>

<details><summary>दर्पण-भाषार्थ</summary>

अर्थ: हे विधाता! तू सब कुछ जानता है और सारे जीव तेरे हैं। जीव बिचारों के वश में क्या है? जो तुझे अच्छा लगता है उसे तू (अपने चरणों में) मिला लेता है। हे सदा कायम रहने वाले कर्तार! तू सब कुछ करने की ताकत रखता है, हे प्यारे! जिसे तू खुद मिलाता है वह गुरु के (शब्द) के माध्यम से तेरे गुणों का विचार करके तुझे मिल जाता है।  
मैं प्यारे सतिगुरु पर से सदके हूं जिसने मुझे अदृश्य परमात्मा की समझ बख्श दी है।8।
</details>

<details><summary>दर्पण-पदार्थ</summary>

पद्अर्थ: पारखु = परख करने वाला, कद्र करने वाला। सार = कद्र। बूझणहारु = समझवाला। आपु = अपने आप को। होइ खुआरु = दुखी हो हो के। लहै = प्राप्त करता है। रखा = मैं रखूँ। उरधारि = हृदय में टिका के।1।
</details>

<details><summary>दर्पण-भाषार्थ</summary>

अर्थ: जो मनुष्य रत्नों की कद्र जानता है, वही रत्नों की सोच-विचार कर (सकता) है, पर अंधा अज्ञानी मनुष्य रत्नों की कद्र नहीं पा सकता। कोई समझ वाला मनुष्य ही समझता है कि (असल) रत्न सतिगुरु का शब्द है। पर, मूर्ख बँदे (गुरु शब्द को समझने की बजाए) अपने आप को ही बड़ा जताते हैं और दुखी होते हो हो के पैदा होते मरते रहते हैं।  
हे नानक! वही मनुष्य (गुरु-शब्द रूप) रत्नों को हासिल करता है जिसे गुरु के माध्यम से (गुरु के शब्द की) लगन लगती है; वह मनुष्य सदा प्रभु का नाम जपता है, नाम जपना ही उसका नित्य का व्यवहार बन जाता है।  
अगर परमात्मा अपनी मेहर करे, तो मैं भी उसका नाम हृदय में परो के रखूँ।1।
</details>

<details><summary>दर्पण-पदार्थ</summary>

पद्अर्थ: नामि = नाम में। ओइ = वह लोग। करतारि = कर्तार ने। कमाइ = कमा के।2।
</details>

<details><summary>दर्पण-भाषार्थ</summary>

अर्थ: जिस बँदों ने गुरु द्वारा बताए हुए कर्म नहीं किए, जिनकी लगन प्रभु के नाम में नहीं बनी, ये ना समझो कि वे लोग जीवित हैं, उनको कर्तार ने खुद ही (आत्मिक मौत) मार दिया है; माया के मोह में कर्म कर कर के उन्हें अहंकार का रोग (चिपका हुआ) है; हे नानक! मन के पीछे चलने वाले लोग जीवित ही मरे हुए जानो। जो मनुष्य ईश्वर को भुलाता है; वह दुख पाता है।2।
</details>

<details><summary>दर्पण-पदार्थ</summary>

पद्अर्थ: अंतरु = अंदरूनी। बिबेकु = परख। मुरारी = परमात्मा। गुर बुधि = गुरु की बुद्धि ने। बीचारी = विचारा है।9।
</details>

<details><summary>दर्पण-भाषार्थ</summary>

अर्थ: जिसका अंदरूनी हृदय पवित्र है, उसे सारे जीव नमस्कार करते हैं; जिसके हृदय में नाम (रूप) खजाना है उससे मैं सदके हूँ। जिसके अंदर (भली) मति है, (अच्छे बुरे की) पहचान है और हरि मुरारी का नाम है, वह सतिगुरु सब जीवों का मित्र है और सारी सृष्टि उसे प्यारी लगती है (क्योंकि) सतिगुरु की समझ ने तो ये समझा है कि सब जगह परमात्मा ने अपना आप पसारा हुआ है।9।
</details>

<details><summary>दर्पण-पदार्थ</summary>

पद्अर्थ: ठउर = ठिकाना, स्थिति, भटकना से निजात। मुहि कालै = काले मुँह से, मुकालख कमा के।1।
</details>

<details><summary>दर्पण-भाषार्थ</summary>

अर्थ: मनुष्य सतिगुरु की सेवा से वंचित हो के अहंकार के आसरे कर्म करते हैं, पर वह कर्म उनकी आत्मा के लिए बंधन हो जाते हैं, सतिगुरु के बताए हुए कर्म ना करने के कारण उन्हें कहीं भी जगह नहीं मिलती, वे मरते हैं (फिर) पैदा होते हैं, (संसार में) आते हैं, (फिर) चले जाते हैं; सतिगुरु द्वारा निर्देशित सेवा से वंचित रह कर उनके बोल भी फीके होते हैं और ‘नाम’ उनके मन में बसता नहीं। हे नानक! सतिगुरु की सेवा के बिना काले मुँह (संसार से) चले जाते हैं और जम-पुरी में बँधे हुए मार खाते हैं (भाव, इस लोक में काला मुँह करवाते हैं और आगे भी दुखी होते हैं)।1।
</details>

[[0590]]
<details><summary>दर्पण-पदार्थ</summary>

पद्अर्थ: जालउ = मैं जला दूँ। मैं = मुझे। जितु = जिससे।2।
</details>

<details><summary>दर्पण-भाषार्थ</summary>

अर्थ: मैं ऐसी रीति को जला डालूँ जिसके कारण प्यारा प्रभु मुझे बिसर जाए, हे नानक! प्रेम वह ही अच्छा है जिससे पति से इज्जत बनी रहे।2।
</details>

<details><summary>दर्पण-पदार्थ</summary>

पद्अर्थ: भुख = तृष्णा।
</details>

<details><summary>दर्पण-भाषार्थ</summary>

अर्थ: एक ही दातार कर्तार की सेवा करनी चाहिए, एक परमात्मा को ही स्मरणा चाहिए, एक हरि से ही दान माँगना चाहिए, जिस के पास से मन-मांगी मुराद मिल जाए; अगर किसी और से मांगें तो ये शर्म से मर जाएं (भाव, किसी और से माँगने से बेहतर है शर्म से मर जाएं)। जिस भी मनुष्य ने हरि की सेवा की है उसने फल पा लिया है, उस मनुष्य की सारी तृष्णा मिट गई है।  
अर्थ: नानक कुर्बान जाता है उन मनुष्यों से, जो हर वक्त हृदय में हरि का नाम स्मरण करते हैं।10।
</details>

<details><summary>दर्पण-पदार्थ</summary>

पद्अर्थ: लइअनु = लगा लिए हैं उसने। दितीअनु = दी है उसने। (देखें ‘गुरबाणी व्याकरण)।
</details>

<details><summary>दर्पण-भाषार्थ</summary>

अर्थ: प्यारा प्रभु अपने भक्तों पर खुद प्रसन्न होता है और खुद ही उसने उनको अपने साथ जोड़ लिया है, भक्तों के सिर पर सच्चा छत्र झुला के उसने भक्तों को बादशाहियत् बख्शी है; सतिगुरु की बताई हुई सेवा कमा के वे सदा सुखी तथा पवित्र रहते हैं।  
अर्थ: राजे उनको नहीं कहते जो आपस में लड़ मरते हैं और फिर जूनियों में पड़ जाते हैं, (क्योंकि) हे नानक! नाम से वंचित राजे भी नाक कटाए फिरते हैं और कभी शोभा नहीं पाते।1।  
अर्थ: जब तक सतिगुरु के सन्मुख हो के मनुष्य सतिगुरु के शब्द में नहीं जुड़ता तब तक सतिगुरु की शिक्षा निरी सुन के स्वाद नहीं आता, सतिगुरु की बताई हुई सेवा करके ही नाम मन में बसता है और अंदर से भ्रम और डर दूर हो जाता है।  
अर्थ: जब मनुष्य जैसा अपने सतिगुरु को समझता है, वैसा ही खुद बन जाए (भाव, जब अपने सतिगुरु वाले गुण धारण करे) तब उसकी तवज्जो सच्चे नाम में जुड़ती है; हे नानक! (ऐसे जीवों को) नाम के कारण यहाँ आदर मिलता है और आगे हरि की दरगाह में वे शोभा पाते हैं।2।  
अर्थ: गुरसिखों के मन में हरि के प्रति प्यार होता है और (उस प्यार के सदका वे) अपने सतिगुरु की सेवा करते आते हैं; (सतिगुरु के पास आ के) प्यार से हरि-नाम का व्यापार करते हैं और हरि नाम का लाभ कमा के ले जाते हैं।  
अर्थ: अर्थ- (ऐसे) गुरसिखों के मुँह उज्जवल होते हैं और हरि की दरगाह में वे प्यारे लगते हैं।
</details>

<details><summary>दर्पण-पदार्थ</summary>

पद्अर्थ: बोहलु = दानों का ढेर, फसल की सफाई करके तूड़ी वगैरह अलग कर के साफ किया हुआ अनाज, भण्डार। सांझ = भाईवाली।11।
</details>

<details><summary>दर्पण-भाषार्थ</summary>

अर्थ: गुरु सतिगुरु हरि के नाम का (जैसे) बोहल है, बड़े भाग्यशाली सिख आ के गुणों की सांझ पाते हैं; सदके हूँ उन गुरसिखों से, जो बैठते-उठते (भाव, हर वक्त) हरि का नाम स्मरण करते हैं।11।  
अर्थ: हे नानक! नाम (ही असल) खजाना है, जो सतिगुरु के सन्मुख हो के मिल सकता है; अंधे मनमुख (हृदय-रूप) घर में होती (इस) वस्तु को नहीं पहचानते, और (बाहर माया के पीछे) बिलकते और भौंकते मर जाते हैं।1।
</details>

<details><summary>दर्पण-पदार्थ</summary>

पद्अर्थ: कंचन = सोना। नामि = नाम से, हरि नाम द्वारा। निरंजनु = माया से रहत प्रभु। बैरागी = वैराग वान हो के।2।
</details>

<details><summary>दर्पण-भाषार्थ</summary>

अर्थ: जो शरीर सच्चे नाम के द्वारा सच्चे प्रभु में जुड़ा हुआ है, वह सोने जैसा शुद्ध है; उसको निर्मल ज्योति (रूपी) माया से रहित प्रभु मिल जाता है और सतिगुरु के सन्मुख हो के उसका भ्रम और डर दूर हो जाता है; हे नानक! सतिगुरु के सन्मुख मनुष्य हर वक्त परमात्मा के वैरागी हो के सदा सुख पाते हैं।2।
</details>

<details><summary>दर्पण-पदार्थ</summary>

पद्अर्थ: कंनी सुणिआ = ध्यान से सुना है। तिनि = उस ने। भंनी = नाश की है।
</details>

<details><summary>दर्पण-भाषार्थ</summary>

अर्थ: धन्य हैं वे गुरसिख जिन्होंने सतिगुरु का उपदेश ध्यान से सुना है; सतिगुरु ने (जिसके भी हृदय में) नाम दृढ़ किया है उसने अहंकार और दुविधा (हृदय में से) तोड़ डाली है।
</details>

[[0591]]
<details><summary>दर्पण-भाषार्थ</summary>

अर्थ: प्रभु का स्मरण करने वाले (गुरसिखों) ने ये बात विचार के देख ली है कि परमात्मा के नाम के बिना कोई (सच्चा) मित्र नहीं है; जिस गुरसिखों पर प्रभु प्रसन्न होता है, वह सतिगुरु की शिक्षा पे चलते हैं।
</details>

<details><summary>दर्पण-पदार्थ</summary>

पद्अर्थ: वंनी = रंगत।12।
</details>

<details><summary>दर्पण-भाषार्थ</summary>

अर्थ: जो मनुष्य सतिगुरु के सन्मुख हो के नाम जपते हैं, उनको (प्रेम की) चौगुनी रंगत चढ़ती है।12।
</details>

<details><summary>दर्पण-पदार्थ</summary>

पद्अर्थ: करूपु = खराब मुंह वाला।1।
</details>

<details><summary>दर्पण-भाषार्थ</summary>

अर्थ: मन के अधीन मनुष्य डरपोक और बद्शकल होता है, नाम के बिना कहीं उसे आदर नहीं मिलता, हर वक्त माया के चक्कर में फंसा रहता है और (इसके कारण) उसे सपने में भी सुख नहीं होता। हे नानक! मनमुख मनुष्य अगर सतिगुरु के सन्मुख हो जाए तो (जंजाल से) बच जाते हैं, वरना (माया के मोह में) बँधे हुए दुख सहते हैं।1।  
अर्थ: सतिगुरु के सन्मुख होए हुए मनुष्य दरगाह में सदा सुशोभित होते हैं (क्योंकि) वे सतिगुरु का शब्द कमाते हैं; उनके हृदय में सदा शांति व सुख होता है, (इस के कारण) सच्ची दरगाह में शोभा पाते हैं। हे नानक! सतिगुरु के सन्मुख मनुष्यों को हरि का नाम मिला हुआ होता है, (इसलिए) वे सहज ही सच्चे में लीन हो जाते हैं।2।
</details>

<details><summary>दर्पण-पदार्थ</summary>

पद्अर्थ: गुरमुखि = गुरु के सन्मुख हो के।
</details>

<details><summary>दर्पण-भाषार्थ</summary>

अर्थ: सतिगुरु के सन्मुख हो के प्रहलाद ने हरि का नाम जप के ऊँची आत्मिक अवस्था प्राप्त की, सतिगुरु के सन्मुख हो के जनक ने हरि के नाम में तवज्जो जोड़ी, सतिगुरु के सन्मुख हो के वशिष्ट (मुनि) ने हरि का उपदेश (और लोगों को) सुनाया।
</details>

<details><summary>दर्पण-पदार्थ</summary>

पद्अर्थ: लहाई = दी, ढूँढवाई।13।
</details>

<details><summary>दर्पण-भाषार्थ</summary>

अर्थ: हे मेरे भाई! सतिगुरु के बिना किसी ने नाम नहीं पाया। सतिगुरु के सन्मुख हुए मनुष्य को प्रभु ने अपनी भक्ति स्वयं बख्शी है।13।  
अर्थ: जिस मनुष्य का सतिगुरु पर भरोसा नहीं बना और सतिगुरु के शब्द में जिसका मन न लगा उसे कभी सुख नहीं, चाहे (गुरु के पास) सौ बार आए जाए। हे नानक! अगर गुरु के सन्मुख हो के सच्चे में लगन जोड़ें तो प्रभु सहज ही मिल जाता है।1।
</details>

<details><summary>दर्पण-पदार्थ</summary>

पद्अर्थ: जनम मरण = पैदा होने से मरने तक का। सहसा = तौखला, संशय, शंका। मूलि = कभी भी। पालि = दीवार। मनि = मन में। संजमि = जुगति से।
</details>

<details><summary>दर्पण-भाषार्थ</summary>

अर्थ: हे मेरे मन! ऐसे सतिगुरु ढूँढ ले, जिसकी सेवा करने से तेरा सारी उम्र का दुख दूर हो जाए। कभी बिल्कुल ही चिन्ता ना हो और (उस सतिगुरु के) शब्द से तेरा अहंकार जल जाए; तेरे अंदर से झूठ की दीवार हट जाए और मन में सच्चा हरि आ बसे, और, हे मन! (उस सतिगुरु के बताए हुए) संयम में सच्चे कर्म करके तेरे अंदर शांति और सुख (का वासा) हो जाए।
</details>

<details><summary>दर्पण-पदार्थ</summary>

पद्अर्थ: करमि = बख्शिश से। रजाइ = (अपनी) रजा के मुताबिक।2।
</details>

<details><summary>दर्पण-भाषार्थ</summary>

अर्थ: हे नानक! जब हरि अपनी रजा में मेहर करता है तब (ऐसा) सतिगुरु पूरी कृपा से ही मिलता है।2।
</details>

<details><summary>दर्पण-पदार्थ</summary>

पद्अर्थ: दीबानु = हाकम। तलकी = अधीनता, गुलामी। दीबानि = हाकम ने।
</details>

<details><summary>दर्पण-भाषार्थ</summary>

अर्थ: जिस मनुष्य के हृदय में (सबका) हाकम प्रभु बसता हो, सारा संसार उसके वश में आ जाता है, उसे किसी की गुलामी नहीं होती, (बल्कि) परमात्मा हाकम ने सभी को ला के उसके चरणों में डाला (होता) है।
</details>

<details><summary>दर्पण-पदार्थ</summary>

पद्अर्थ: तिनि = उस हरि ने। रहदे खुहदे = बाकी बचे हुए जो अभी तक भगतों के चरण लगने से झिझकते थे। आणि = ला के। खलवालिआ = खड़े कर दिए।
</details>

<details><summary>दर्पण-भाषार्थ</summary>

अर्थ: मनुष्य की कचहरी में से तो मनुष्य भाग के कहीं खिसक सकता है, पर ईश्वर की हकूमत में से कोई भाग के कहाँ जाएगा? ऐसा हाकम हरि भक्तों के दिल में बसा हुआ है, उसने ‘बचे खुचे’ सारे जीवों को ला के भक्त जनों के आगे खड़ा कर दिया है (भाव, चरणों में ला डाला है)।  
अर्थ: प्रभु की खास मेहर से ही प्रभु के नाम की उपमा (करने का गुण) प्राप्त होता है; सतिगुरु के सन्मुख हो के कोई विरला ही (नाम) स्मरण करता है।14।  
अर्थ: सतिगुरु के बताए राह पर चले बिना मानव जनम व्यर्थ गवा के संसार मुर्दे के समान है; माया के प्यार में बहुत कष्ट बना हुआ है और (इसमें ही) मरता है फिर पैदा होता है, आता है फिर जाता है; (जब तक जीता है, इसका विकारों के) गंद में वास रहता है, (मर के) पलट-पलट के जूनियों में पड़ता है; हे नानक! आखिरी समय पछताता हुआ जाता है (क्योंकि उस वक्त याद आता है) कि नाम के बिना जम सजा देगा।1।
</details>

<details><summary>दर्पण-पदार्थ</summary>

पद्अर्थ: पुरखु = पति, मर्द। सगली = सारी सृष्टि। सबाई = सारी। सभि घट = सारे शरीर। अलिपतु = अलग, निराला।
</details>

<details><summary>दर्पण-भाषार्थ</summary>

अर्थ: इस संसार में पति एक परमात्मा ही है, और सारी सृष्टि (उसकी) स्त्रीयां हैं; परमात्मा पति सारे घटों को भोगता है (भाव, सारे शरीरों में व्यापक है) और निर्लिप भी है, इस अलख प्रभु की समझ नहीं पड़ती।
</details>

[[0592]]
<details><summary>दर्पण-पदार्थ</summary>

पद्अर्थ: गुरि = गुरु ने। सबदे = गुरु शब्द के द्वारा। सेवहि = स्मरण करते हैं। जिनी = जिस मनुष्यों ने। जलाई = जला दी है।
</details>

<details><summary>दर्पण-भाषार्थ</summary>

अर्थ: (जिस मनुष्य को) पूरे सतिगुरु ने (उस अलख प्रभु के) दर्शन करवा दिए, उसको सतिगुरु के शब्द द्वारा समझ पड़ गई; जिस मनुष्यों ने शब्द के माध्यम से अहंकार दूर किया है, जो प्रभु पुरुख को जपते हैं, वे भी उस पुरुष का रूप हो जाते हैं।
</details>

<details><summary>दर्पण-पदार्थ</summary>

पद्अर्थ: कंटकु = काँटा।
</details>

<details><summary>दर्पण-भाषार्थ</summary>

अर्थ: उस अलख हरि का कोई शरीक नहीं, ना ही कोई दुखी करने वाला (काँटा) उस का वैरी है; उसका राज सदा अटल है, ना वह पैदा होता है ना मरता है।
</details>

<details><summary>दर्पण-पदार्थ</summary>

पद्अर्थ: विगसिआ = खिल रहा है।2।
</details>

<details><summary>दर्पण-भाषार्थ</summary>

अर्थ: (सच्चा) सेवक उस सच्चे हरि की महिमा करके हर वक्त उसका स्मरण करता है; नानक (भी उस) सच्चे की महिमा देख के प्रसन्न हो रहा है।2।
</details>

<details><summary>दर्पण-पदार्थ</summary>

पद्अर्थ: हमारा = भाव, भक्त जनों का।
</details>

<details><summary>दर्पण-भाषार्थ</summary>

अर्थ: जिस मनुष्यों के दिल में सदैव हरि नाम बसता है, उन्हें रखने वाला हरि का नाम ही होता है। (उन्हें विश्वास हो जाता है कि) हरि का नाम ही हमारा माता-पिता है और नाम ही हमारा सखा और मित्र है।
</details>

<details><summary>दर्पण-पदार्थ</summary>

पद्अर्थ: मसलति = सालाह।
</details>

<details><summary>दर्पण-भाषार्थ</summary>

अर्थ: हरि के नाम से ही हमारी बातें, और नाम से ही सलाह हैं; नाम ही सदा हमारी सार लेता है; हरि का नाम ही हमारी प्यारी संगति है, और नाम ही हमारा कुल व परिवार है।
</details>

<details><summary>दर्पण-पदार्थ</summary>

पद्अर्थ: गुरि = गुरु ने। हलति = इस लोक में। पलति = परलोक में।15।
</details>

<details><summary>दर्पण-भाषार्थ</summary>

अर्थ: दास नानक को भी गुरु ने (उस) हरि का नाम दिया है जो इस लोक में और परलोक में पार उतारा करता है।15।  
अर्थ: जिन्हें सतिगुरु मिला है, वे सदा हरि की महिमा करते हैं; चिन्ता से विहीन (करने वाले) हरि का नाम उनके मन में बसता है और वह सतिगुरु के सच्चे शब्द में लीन रहते हैं।
</details>

<details><summary>दर्पण-पदार्थ</summary>

पद्अर्थ: मोख = (विकारों से) मोक्ष, मुक्ति। पदवी = दर्जा। पाहि = पा लेते हैं
</details>

<details><summary>दर्पण-भाषार्थ</summary>

अर्थ: वह मनुष्य अपने कुल का उद्धार कर लेते हैं और खुद भी मुक्ति का रुतबा हासिल कर लेते हैं। जो मनुष्य सतिगुरु के चरणों में लगते हैं, उन पर परमात्मा प्रसन्न हो जाता है।  
अर्थ: दास नानक (भी) उस हरि का दास है, हरि मेहर करके (अपने दास की) इज्जत रखता है।1।  
अर्थ: अहंकार में रहने से मनुष्य के मन में अशांति बनी रहती है और उसकी उम्र इस अशांति में ही गुजर जाती है; अहंकार (मनुष्य के लिए) एक बहुत बड़ा रोग है (इस रोग में ही) मनुष्य मरता है, पैदा होता है, आता है फिर जाता है (भाव, जनम-मरन के चक्कर में पड़ा रहता है)।  
अर्थ: जिनके दिल में शुरू से ही (किए कर्मों के संस्कार-रूपी लेख) उकरे हुए हैं, उनको सतिगुरु मिलता है (और सतिगुरु के मिलने से) परमात्मा (भी) आ मिलता है; हे नानक! वह मनुष्य सतिगुरु के शब्द द्वारा अहंकार को दूर करके सतिगुरु की कृपा से (‘अहम् रोग’ से) बच जाते हैं।2।
</details>

<details><summary>दर्पण-पदार्थ</summary>

पद्अर्थ: अबिगतु = अव्यक्त, अदृष्ट। अगोचर = अ+गो+चर, इन्द्रियों की पहुँच से परे। बिधाता = पैदा करने वाला।
</details>

<details><summary>दर्पण-भाषार्थ</summary>

अर्थ: जो हरि अदृष्य है, जो इन्द्रियों की पहुँच से परे है, नाश से रहित है, हर जगह व्यापक है और विधाता है, उसका नाम हमारा (रक्षक) है; हम उस हरि-नाम की सेवा करते हैं, नाम को पूजते हैं, नाम में ही हमारा मन रंगा हुआ है।
</details>

<details><summary>दर्पण-पदार्थ</summary>

पद्अर्थ: अंति = आखिरी समय। गुरि = गुरु ने।
</details>

<details><summary>दर्पण-भाषार्थ</summary>

अर्थ: हरि के नाम जितना मुझे और कोई नहीं सूझता, नाम ही आखिरी समय में छुड़वाता है। धन्य है उस परोपकारी सतिगुरु के माता-पिता, जिस गुरु ने हमें नाम बख्शा है।
</details>

<details><summary>दर्पण-पदार्थ</summary>

पद्अर्थ: जाता = समझा, पहचाना।16।
</details>

<details><summary>दर्पण-भाषार्थ</summary>

अर्थ: मैं अपने सतिगुरु को सदा नमस्कार करता हूँ, जिसके मिलने से मुझे हरि का नाम समझ आया है।16।
</details>

<details><summary>दर्पण-पदार्थ</summary>

पद्अर्थ: कितु = किस लिए? सैसारि = संसार में।
</details>

<details><summary>दर्पण-भाषार्थ</summary>

अर्थ: अंधे मनमुख ने सतिगुरु के सन्मुख हो के ना सेवा की, ना परमात्मा के नाम में उसका प्यार ही लगा, शब्द में रस भी न आया, (तभी तो) घड़ी-पल पैदा होता मरता है; अगर अंधा मनुष्य हरि को याद नहीं करता तो संसार में आने का भी क्या लाभ (उसने क्या कमाया)?  
अर्थ: हे नानक! जिस मनुष्यों पे मेहर की नजर करता है, वह सतिगुरु के सन्मुख हो के (संसार सागर से) पार उतरते हैं।1।
</details>

<details><summary>दर्पण-पदार्थ</summary>

पद्अर्थ: गुणतासि = तासि+गुण, गुणों के खजाने उस प्रभु में।
</details>

<details><summary>दर्पण-भाषार्थ</summary>

अर्थ: एक सतिगुरु ही सचेत है, और सारा संसार (माया के) मोह में तृष्णा में सोया हुआ है; जो मनुष्य सतिगुरु की सेवा करते हैं और गुणों के खजाने सच्चे नाम में रंगे हुए हैं, (वे) जागते हैं।
</details>

[[0593]]
<details><summary>दर्पण-भाषार्थ</summary>

अर्थ: अंधे मनमुख हरि को स्मरण करते नहीं, जनम-मरन के चक्कर में पड़ कर तबाह हो रहे हैं; हे नानक! गुरु के सन्मुख हो के उन्होंने नाम स्मरण किया है, जिनके हृदय में धुर आरम्भ से ही (किए भले कर्मों के संस्कारों के अनुसार लेख) लिखे हुए हैं।2।
</details>

<details><summary>दर्पण-पदार्थ</summary>

पद्अर्थ: त्रिपति = तृप्ति, अघाना। पैनणु = पोशाक। सरध = चाह, इच्छा।
</details>

<details><summary>दर्पण-भाषार्थ</summary>

अर्थ: हरि का नाम हमारा छक्तीस (36) तरह का (भाव, कई स्वादों वाला) भोजन है, जिसे खा के हम तृप्त हो गए हैं (भाव, मायावी पदार्थों से तृप्त हो गए हैं) हरि का नाम ही हमारी पोशाक है जिसे पहन के (हम) कभी बे-पर्दा नहीं होंगे, तथा अन्य (सुंदर) पोशाकें पहनने की हमारी चाह दूर हो गई है।
</details>

<details><summary>दर्पण-पदार्थ</summary>

पद्अर्थ: कारकुनी = अधिकार। अगली = पहली। काणि = अधीनता, गुलामी।
</details>

<details><summary>दर्पण-भाषार्थ</summary>

अर्थ: हरि का नाम हमारा वणज, नाम ही हमारा व्यापार है और सतिगुरु ने हमें नाम की ही हकदारी दी है; हरि के नाम का ही हमने लेखा लिखा है, (जिस लेखे के कारण) जम की पहली खुशामद दूर हो गई है।  
अर्थ: पर किसी विरले गुरमुख ने नाम स्मरण किया है (वही स्मरण करते हैं) जिनको धुर से बख्शिश द्वारा (पिछले किए कर्मों के संस्कारों के अनुसार उकरे हुए) लेख की प्राप्ति हुई है।17।
</details>

<details><summary>दर्पण-पदार्थ</summary>

पद्अर्थ: तनि = शरीर में।
</details>

<details><summary>दर्पण-भाषार्थ</summary>

अर्थ: संसार अंधा और अज्ञानी है माया के मोह में काम कर रहा है; (पर) माया के मोह में जितने भी कर्म करता है (उतने ही) शरीर को दुख लगते हैं।  
अर्थ: अगर जगत गुरु का शब्द कमाए, सच्ची वाणी के द्वारा हर समय नाम स्मरण के कर्म करे, तो सतिगुरु की मेहर से सुख उपजता है।  
अर्थ: हे नानक! कोई बात कही नहीं जा सकती, जिधर आप हरि (जीवों को) जोड़ता है, उधर ही जुड़ते हैं।1।
</details>

<details><summary>दर्पण-पदार्थ</summary>

पद्अर्थ: जीअ का दाता = जिंद दाता, आत्मिक जीवन देने वाला।
</details>

<details><summary>दर्पण-भाषार्थ</summary>

अर्थ: हमारे (हृदय रूप) घर में सदा नाम (रूपी) खजाना (मौजूद) है और भक्ति के भण्डार भरे हुए हैं, (क्योंकि) आत्मिक जीवन देने वाला सतिगुरु हमेशा हमारे सिर पर मौजूद है।
</details>

<details><summary>दर्पण-पदार्थ</summary>

पद्अर्थ: अनदिनु = हर रोज। जुगु जुगु = हरेक युग में।
</details>

<details><summary>दर्पण-भाषार्थ</summary>

अर्थ: (नाम खजाने की इनायत से) हम सतिगुरु के अपार शब्द के द्वारा सदा हर वक्त हरि के गुण गाते हैं, और सतिगुरु का शब्द जो हरेक युग में (नाम की दाति) बाँटने वाला है, सदा उच्चारते हैं।  
अर्थ: (सतिगुरु के शब्द से) हमारा ये मन सदा सुखी रहता है और सहज ही (भाव, किसी खास यत्न के बिना ही) नाम का व्यापार करता है और मन के अंदर सतिगुरु का (बख्शा हुआ) ज्ञान और मुक्ति कराने वाला हरि-नाम (रूपी) रत्न बसता है।  
अर्थ: हे नानक! जिस पर कृपा दृष्टि करता है, उसको (ये दाति) मिलती है और दरगाह में वह सही स्वीकार हो जाता है।2।
</details>

<details><summary>दर्पण-पदार्थ</summary>

पद्अर्थ: पइआ = का उच्चारण ‘पया’।
</details>

<details><summary>दर्पण-भाषार्थ</summary>

अर्थ: उस गुरसिख को धन्य धन्य कहना चाहिए जो अपने सतिगुरु के चरणों में जा लगता है, उस गुरसिख को धन्य धन्य कहना चाहिए जिसने मुंह से हरि का नाम उचारा है।  
अर्थ: उस गुरसिख को धन्य धन्य कहना चाहिए, जिसके मन को हरि का नाम सुन कर चाव पैदा होता है, उस गुरसिख को धन्य धन्य कहना चाहिए जिसने सेवा करके परमात्मा का नाम पा लिया है।  
अर्थ: मैं सदा उस गुरसिख के आगे अपना सिर निवाता हूँ, जो गुरसिख सतिगुरु के भाणे में चलता है।18।  
अर्थ: किसी भी मनुष्य ने मन के हठ से ईश्वर को नहीं पाया, सारे जीव (भाव, कई मनुष्य) (हठ से) कर्म करके थक गए हैं; मन के हठ से (कई तरह के) भेख कर करके भटकते हैं और माया के मोह में दुख उठाते हैं।  
अर्थ: रिद्धियां और सिद्धियां भी बिलकुल मोह (रूप) हैं, (इनसे) हरि का नाम हृदय में नहीं बस सकता।  
अर्थ: सतिगुरु की सेवा से ही मन साफ होता है और अज्ञान (रूप) अंधकार दूर होता है, हे नानक! नाम (रूप) रत्न हृदय में प्रत्यक्ष हो जाता है और सहज अवस्था में (भाव सहज ही नाम जपने वाली दशा में) मनुष्य लीन हो जाता है।1।
</details>

[[0594]]
<details><summary>दर्पण-भाषार्थ</summary>

अर्थ: जिस मनुष्य को सतिगुरु के शब्द में रस नहीं आता, नाम में जिसका प्यार नहीं जुड़ा, वह मनुष्य जीभ से फीके वचन ही बोलता है और सदा ख्वार होता है; (पर) हे नानक! (उस के भी क्या वश?) (पिछले किए कर्मों के) उकरे हुए (संस्कारों के) अनुसार उसको (अब भी वैसा ही) कर्म करना पड़ता है; कोई मनुष्य (उसके संस्कारों को) मिटा नहीं सकता।2।  
अर्थ: हमारा सतपुरुख सतिगुरु धन्य है, जिसके मिलने से हमारे हृदय में ठंड पड़ी है, और जिसके मिलने से हमें परमात्मा की भक्ति मिली है।  
अर्थ: हरि का भक्त हमारा सतिगुरु धन्य है, जिसकी सेवा करके हमने हरि के नाम में तवज्जो जोड़ी है; हरि के ज्ञान वाला हमारा सतिगुरु धन्य है जिसने वैरी क्या और सज्जन क्या- सबकी ओर हमें एकता की नजर (से देखने की विधि) सिखाई है।  
अर्थ: हमारा सज्जन सतिगुरु धन्य है, जिसने हरि के नाम से हमारा प्यार बना दिया है।19।
</details>

<details><summary>दर्पण-पदार्थ</summary>

पद्अर्थ: मुंधि = स्त्री।1।
</details>

<details><summary>दर्पण-भाषार्थ</summary>

अर्थ: पति का घर (भाव, हृदय) में ही है, (पर उसको) परदेस में (समझते हुए) कमली स्त्री सदा झुरती है और (उसे) याद करती है; अगर नीयत को साफ करे तो मिलते हुए ढील नहीं लगती।1।  
अर्थ: हे नानक! (हरि से) प्यार के बिना (अर्थात, जब तक प्यार से वंचित रहे) और बातें (करनी) झूठी हैं; (क्योंकि इस तरह) तब तक (हरि को जीव) अच्छा समझता है जब तक (हरि) देता है और (जीव) लेता है (भाव, जब तक जीव को कुछ मिलता रहता है)।2।
</details>

<details><summary>दर्पण-पदार्थ</summary>

पद्अर्थ: जिनि = जिस ने। तिनि = उसने। भभाखिआ = खाने की इच्छा।
</details>

<details><summary>दर्पण-भाषार्थ</summary>

अर्थ: जिस हरि ने जीव पैदा किए हैं, उसने उनकी रक्षा की है; जो जीव उस हरि का आत्मिक जीवन देने वाला सच्चा नाम (रूप) भोजन खाते हैं और (इस भोजन से) वह बहुत अघा (तृप्त हो) जाते हैं उनकी और खाने की इच्छा समाप्त हो जाती है।  
अर्थ: सारे जीवों में एक प्रभु स्वयं व्यापक है, पर किसी विरले ने समझा है; और हे नानक! (वह विरला) दास प्रभु का पक्ष करके खिला रहता है (प्रभु के साथ दृढता से जुड़ा रहके आनंदमयी रहता है)।20।  
अर्थ: जितना ये सारा संसार है (इसमें) हरेक जीव सतिगुरु के दर्शन करता है (पर) निरे दर्शन करने से मुक्ति नहीं मिलती, जब तक जीव सतिगुरु के शब्द में विचार नहीं करता, (क्योंकि विचार किए बिना) अहंकार (-रूपी मन की) मैल नहीं उतरती और नाम के प्रति प्यार उत्पन्न नहीं होता।
</details>

<details><summary>दर्पण-पदार्थ</summary>

पद्अर्थ: मिलाइअनु = मिला लिए उसने। दुबिधा = दुचिक्तापन, मेर तेर।1।
</details>

<details><summary>दर्पण-भाषार्थ</summary>

अर्थ: कई मनुष्यों को प्रभु ने खुद ही मेहर करके मिला लिया है जिन्होंने मेर-तेर और विकार छोड़े हैं। हे नानक! कई मनुष्य (सतिगुरु के) दर्शन करके सतिगुरु के प्यार में तवज्जो जोड़ के मर के (भाव, स्वैभाव का अहंकार गवा के) हरि में मिल गए हैं।1।
</details>

<details><summary>दर्पण-पदार्थ</summary>

पद्अर्थ: गावारि = गवार ने। जिन कारणि = जिस की खातिर। उपकरे = पुकरे, आए।
</details>

<details><summary>दर्पण-भाषार्थ</summary>

अर्थ: अंधे मूर्ख गवार ने अपने सतिगुरु की सेवा नहीं की, माया के प्यार में जब बहुत दुखी हुआ तब जलता हुआ विरलाप करता है; और जिनके लिए सतिगुरु को विसारा था वे आखिरी वक्त पर (मुश्किल में) नहीं (उसका साथ देने पुकारने पर भी) नहीं आते।  
अर्थ: हे नानक! गुरु की मति ले के ही सुख मिलता है और बख्शने वाला हरि बख्शता है।2।  
अर्थ: हे हरि! तू स्वयं ही स्वयं है और स्वयं ही सब कुछ पैदा करता है, किसी और दूसरे को जन्मदाता तब कहें, जो कोई और हो ही। हरि खुद ही (सब जीवों में) बोलता है, खुद ही सबको बुलाता है और खुद ही जल में थल व्याप रहा है।  
अर्थ: हे मन! हरि खुद ही मारता है और खुद ही बख्शता है, (इस वास्ते) हरि की शरण में पड़ा रह। हे मन! हरि के बिना कोई और ना मार सकता है ना जीवित कर सकता है (इसलिए) निश्चिंत हो के लंबी तान ले (बेफिक्र हो जा, किसी और की ओट ना देख और सबसे बड़े हरि की आस रख)।  
अर्थ: हे दास नानक! अगर उठते-बैठते सोए हुए हर वक्त हरि का नाम स्मरण करें तो सतिगुरु के सन्मुख हो के हरि मिल जाता है।21।1। सुधु।
</details>

<details><summary>दर्पण-टिप्पनी</summary>

नोट: ये वार गुरु रामदास जी की उचारी हुई है; 21 पौड़ियां हैं; पहली पौड़ी के साथ 3 सलोक हैं, बाकी पौड़ियों के साथ दो-दो सलोक हैं; कुल 43 सलोक हैं।
</details>

## सोरठि
[[0595]]
<details open><summary>विश्वास-प्रस्तुतिः</summary>

सोरठि महला १ घरु १ चउपदे ॥
</details>

<details><summary>मूलम्</summary>

सोरठि महला १ घरु १ चउपदे ॥
</details>

<details><summary>दर्पण-पदार्थ</summary>

पद्अर्थ: आइआ = आया, जो पैदा होते हैं। मरणा = मौत। मरणा आइआ = पैदा होते हैं और मरते हैं, जो जनम मरन के चक्कर में पड़े रहते हैं। वेछोड़ा = प्रभु चरणों से विछोड़ा। आगै = प्रभु की हजूरी में। किनाह = कौन से लोगों को? वेदन = पीड़ा, मानसिक दुख।1।
</details>

<details><summary>दर्पण-भाषार्थ</summary>

अर्थ: (जो दुनिया के होछे सुखों की खातिर प्रभु को भुला देते हैं) उन सभी को प्रभु चरणों से विछोड़ा रहता है वे सारे पैदा होते मरते ही हैं। (हे भाई!) जा के गुरमुखों के पास से पूछो कि परमात्मा के चरणों का मिलाप किन्हें होता है (क्योंकि सुखी वही हैं जो प्रभु चरणों में जुड़ते हैं)। (ये बात साफ है कि) जिस लोगों को प्यारा मालिक प्रभु भूल जाता है उन्हें बहुत आत्मिक कष्ट बना रहता है।1।
</details>

<details><summary>दर्पण-पदार्थ</summary>

पद्अर्थ: भी = बार बार। साचा = सदा स्थिर रहने वाला। जा की = जिस (प्रभु) की। रहाउ।
</details>

<details><summary>दर्पण-भाषार्थ</summary>

अर्थ: (हे भाई!) बार बार उस कायम रहने वाले परमात्मा की महिमा करते रहो। उसी की मेहर की नजर से सदा स्थिर रहने वाला सुख मिलता है।1। रहाउ।
</details>

<details><summary>दर्पण-पदार्थ</summary>

पद्अर्थ: वडा करि = बड़ा कर के, ये कह के कि वह सब से बड़ा है। कि होइ = क्या लाभ हो सकता है? कोई फायदा नहीं हो सकता। रुंनै = रोने से।2।
</details>

<details><summary>दर्पण-भाषार्थ</summary>

अर्थ: (हे भाई!) वह परमात्मा (सदा स्थिर है) अब भी मौजूद है आगे भी कायम रहेगा, उसकी महिमा करो (और कहो) कि वह सबसे बड़ा दाता है। (हे भाई! कहो- हे प्रभु!) तू सब जीवों को सब दातें देने वाला है, मनुष्य (बिचारे क्या हैं कि उनके) पास कोई दातें हो सकें? (हे भाई!) जो कुछ प्रभु को ठीक लगता है वही होता है (उसकी रजा को मीठा करके मानो, कोई दुख-कष्ट आने पर) औरतों की तरह रोने से कोई लाभ नहीं होनें वाला।2।
</details>

<details><summary>दर्पण-पदार्थ</summary>

पद्अर्थ: कोट = किला। गढ़ = किला। केती = बहुत सारी दुनिया। वजाइ = (नौबत) बजा के। असमानि = आकाश तक। न मावनी = नहीं आते। तिन नकि = उनके नाम में। नथा पाइ = नाथ डालता है, काबू करता है, अकड़ा तोड़ना। मन = हे मन! सूलीआ = दुख-कष्ट। काहे = क्यों? मिठा खाहि = तू मीठा खाता है, तू दुनिया के मीठे भोग भोगता है।3।
</details>

<details><summary>दर्पण-भाषार्थ</summary>

अर्थ: इस धरती पर अनेक आए जो किले आदि बना के (अपनी ताकत का) ढोल बजा के (आखिर) चले गए। जो अपनी ताकत के घमण्ड में इतनी गर्दन अकड़ाते हैं कि (जैसे) आसमान के तले भी नहीं समाते, वह परमात्मा उनकी अकड़ भी तोड़ देता है। सो, हे मन! अगर तू ये समझ ले कि दुनिया के मौज मेलों का नतीजा दुख-कष्ट ही है तो दुनियां के भोगों में ही क्यों मस्त रहें?।3।
</details>

<details><summary>दर्पण-पदार्थ</summary>

पद्अर्थ: अउगुण = विकार, पाप। तेरे = ये सारे। गली = बातों से। जंजीर = बंधन। कटीअनि = काटे जाते हैं। से = यही। अगै गए = हमारे साथ गए हुए। मंनीअनि = माने जाते हैं, आदर पाते हैं। वेपीर = बे+पीर, बिना मुरशिद के, वश में ना आने वाले।4।
</details>

<details><summary>दर्पण-भाषार्थ</summary>

अर्थ: हे नानक! (दुनिया के सुख भोगने के लिए) जितने भी पाप-विकार हम करते हैं, ये सारे पाप-विकार हमारे गलों में जंजीर बन जाते हैं (ये एक के बाद एक और ही और पापों की तरफ घसीट के ले जाते हैं), ये पाप-जंजीरें तभी काटी जा सकती हैं यदि हमारे पल्ले गुण हों। गुण ही असल भाई-मित्र हैं। (यहाँ से) हमारे साथ गए हुए पाप-विकार (आगे) आदर नहीं पाते। इन बे-मुर्शिदों को (अभी इसी वक्त) मार के अपने अंदर से निकाल दो।4।1।
</details>

<details><summary>दर्पण-पदार्थ</summary>

पद्अर्थ: हाली = हल चलाने वाला। किरसाणी = किसानी। करणी = उच्च आचरण। सरमु = श्रम, मेहनत, उद्यम। रखु = रखवाला। गरीबी वेसु = सादा लिबास, सादगी वाला जीवन। भाउ = प्रेम। करम = बख्शिश। करम करि = (परमात्मा की) मेहर से। जंमसी = उगेगा, पैदा होगा। भागठ = भाग्यों वाले, धनाढ।1।
</details>

<details><summary>दर्पण-भाषार्थ</summary>

अर्थ: (हे भाई! सदा साथ निभने वाला धन कमाने के लिए) मन को किसान (जैसा उद्यमी) बना, ऊँचे आचरण को खेती समझ, मेहनत (नाम के फसल के लिए) पानी है, (ये अपना) शरीर (ही) जमीन है। (इस जमीन में) परमात्मा का नाम बीज, (बीज बो के उसे पक्षियों से बचाने के लिए सोहागा फेरना जरूरी है, इसी तरह अगर संतोष वाला जीवन नहीं, तो माया की तृष्णा नाम-बीज को समाप्त कर देगी) संतोष (नाम-बीज को तृष्णा-पक्षियों से बचाने के लिए) सुहागा है, सादा जीवन (नाम-फसल की रक्षा करने के लिए) रखवाला है। (हे भाई! ऐसी किसानी करने से शरीर-भूमि में) परमात्मा की मेहर से प्रेम पैदा होगा। देख, (जिन्होंने ऐसी खेती की) उनके हृदय (नाम-धन से) धनाढ हो गऐ।1।
</details>

<details><summary>दर्पण-पदार्थ</summary>

पद्अर्थ: बाबा = हे भाई! ठनि = इस ने। रहाउ।
</details>

<details><summary>दर्पण-भाषार्थ</summary>

अर्थ: हे भाई! (यहाँ से चलने के वक्त) माया जीव के साथ नहीं जाती (ये हरेक को पता है फिर भी) इस माया ने सारे जगत को अपने वश में किया हुआ है। कोई विरला मनुष्य समझता है (कि सदा साथ निभने वाला धन और है)।1। रहाउ।
</details>

<details><summary>दर्पण-पदार्थ</summary>

पद्अर्थ: हाणु = बीतना, गुजरना। आरजा = उम्र। आरजा हाणु = उम्र का बीतना, श्वासों का चलना, हरेक सांस के साथ नाम को परोना। हटु = दुकान। वथु = सौदा। सोच = विचार। भांडसाल = बर्तनों की कतार। तिसु विच = उस बर्तनों की दुकान में। तिस नो = उस नाम सौदे को। वणजारे = सत्संगी। मन हसु = मन की हँसी, मन का खिलना।2।
</details>

<details><summary>दर्पण-टिप्पनी</summary>

(नोट: ‘जिसु, किसु, तिसु, उसु’ का आखिर ‘ु’ मात्रा संबंधक ‘का, के, की, दा, दे, दी, नै, नो, ते’ के कारण हट गई है)।
</details>

<details><summary>दर्पण-भाषार्थ</summary>

अर्थ: (हे भाई!) उम्र की हरेक सांस को कमाई बना, इस दुकान में सदा-स्थिर रहने वाला हरि का नाम सौदा बना। अपनी सूझ के विचार-मण्डल को बर्तनों की कतार बना, इस बर्तनों की कतार में (बर्तनशाला में) हरि-नाम सौदे को डाल। ये नाम-वाणज्य करने वाले सत्संगियों से मिल के तू भी हरि नाम का व्यापार कर। इस व्यापार से कमाई होगी मन का खिलना।2।
</details>

<details><summary>दर्पण-पदार्थ</summary>

पद्अर्थ: सासत = धर्म पुस्तक। सतु = उच्च आचरण। मन = हे मन! मतु जाणहि कलु = ऐसा ना सोचें कि कल होगा, कल तक ना छोड़ना। देसि = देश में। सुखि = सुख में, आत्मिक आनंद में। महलु = ठिकाना।3।
</details>

<details><summary>दर्पण-भाषार्थ</summary>

अर्थ: (हे भाई! सौदागरों की तरह हरि-नाम का सौदागर बन) धर्म-पुस्तकों (का उपदेश) सुना कर, ये हरि-नाम की सौदागिरी है, (सौदागरी का माल असबाब लादने के लिए) उच्च आचरण वाले घोड़े बना के चल, (जिंदगी के सफर में भी खर्च की जरूरत है) अच्छे गुणों को जीवन-यात्रा का खर्च बना। हे मन! (इस व्यापार के उद्यम को) कल पर ना डालना। इस व्यापार से अगर तू परमात्मा के देश में (परमात्मा के चरणों में) टिक जाएं, तो आत्मिक सुख में जगह तलाश लेगा।3।
</details>

[[0596]]
<details><summary>दर्पण-पदार्थ</summary>

पद्अर्थ: चाकरी = नौकरी। कंमु = नौकरी का काम। बंनु = रोक के रख। धावणी = नौकरी के लिए दौड़ भाग। ता = तब ही। धंनु = धन्य। चवगण = चौगुना। वंनु = रंग।4।
</details>

<details><summary>दर्पण-भाषार्थ</summary>

अर्थ: (हे भाई! नौकर रोजी कमाने के लिए मेहनत से मालिक की सेवा करता है, तू भी) पूरे ध्यान से (प्रभु मालिक की) नौकरी कर (जैसे नौकर अपने मालिक के हुक्म को भुलाता नहीं, तू भी) परमात्मा मालिक के नाम को मन में पक्का करके रख, यही है उसकी सेवा। विकारों को (अपने नजदीक आने से) रोक दे, ये है परमात्मा की नौकरी की दौड़-भाग। (यदि ये उद्यम करेगा) तो हर कोई तुझे साबाशी देगा। हे नानक! ऐसी नौकरी करने से परमात्मा तुझे मेहर की नजर से देखेगा, तेरी जीवात्मा पर चौगुना आत्मिक-रूप चढ़ेगा।4।2।
</details>

<details><summary>दर्पण-टिप्पनी</summary>

नोट: धन कमाने के लिए आम तौर पर चार तरीके हैं: किसानी, दुकान, व्यापार और नौकरी। इस शब्द में फरमाते हैं कि दुनिया का धन यहाँ से चलने के वक्त साथ छोड़ देगा, साथ निभने वाला तो नाम-धन है, उसे इकट्ठा करने के लिए वैसे ही मेहनत करनी है जैसे किसान खेती के लिए मेहनत करता है, दुकानदार दुकान में, व्यापारी व्यापार में और मुलाजिम नौकरी में।
</details>

<details><summary>दर्पण-पदार्थ</summary>

पद्अर्थ: नीका = अच्छा, प्यारा। ससुरै = ससुर का। चतुरु = समझदार। को = को, के वास्ते। को = का। बाहरु घरु = घर बाहर, घर घाट। दानु = सेवा (दूसरों की)। इसनानु = पवित्रता, पवित्र आचरण। तितु = उस में, उससे। तनि = शरीर से। तितु तनि = उस शरीर से। धूड़ि धुमाई = धूल ही उड़ाई।1।
</details>

<details><summary>दर्पण-भाषार्थ</summary>

अर्थ: जो मनुष्य कभी माता-पिता का प्यारा पुत्र था, कभी ससुर का चतुर दामाद था, कभी पुत्र-पुत्री के लिए प्यारा पिता, कभी भाई का बड़ा (स्नेह भरा) भाई था, जब अकालपुरुख का हुक्म हुआ तो उसने घर-बार सब कुछ छोड़ दिया, पलक झपकते ही सब कुछ पराया हो गया है। अपने मन के पीछे चलने वाले बंदे ने ना नाम जपा ना सेवा की और ना ही पवित्र आचरण बनाया। इस मानव शरीर से मिट्टी ही उड़ाता रहा।1।
</details>

<details><summary>दर्पण-पदार्थ</summary>

पद्अर्थ: सखाई = मित्र। परउ = मैं पड़ता हूँ। जिनि = जिस (गुरु) ने। रहाउ।
</details>

<details><summary>दर्पण-भाषार्थ</summary>

अर्थ: जिस मनुष्य का मन गुरु के उपदेश में पतीजता है वह परमात्मा के नाम को असल मित्र समझता है। मैं तो गुरु के पैर लगता हूँ, गुरु से सदके जाता हूँ जिसने ये सच्ची मति दी है (कि परमात्मा असल मित्र है)।1। रहाउ।
</details>

<details><summary>दर्पण-पदार्थ</summary>

पद्अर्थ: बेधिआ = भेदा। जन = प्रभु के दास, संत जन। वादु = झगड़ा। मगनु = मस्त। अहि = दिन। निसि = रात। मगु = रास्ता। जोहै = देखता है। मरै = आत्मिक मौत मरता है। बिखु = जहर। गंधण वैणि = गंदे बोल में। रता = मस्त। हितकारी = हितैषी, प्यार करने वाला। रंगि = (प्रभु के) रंग में। रसि = रस में। मनमुखि = जिस मनुष्य का मुंह अपने ही मन की ओर है, जो अपने मन के पीछे चलता है। पति = इज्जत।2।
</details>

<details><summary>दर्पण-भाषार्थ</summary>

अर्थ: मनमुख का मन जगत से झूठे प्यार में परोया रहता है, संत-जनों से वह झगड़ा खड़ा किए रखता है। माया (के मोह) में मस्त वह दिन रात वह माया की राह ही देखता रहता है, परमात्मा का नाम कभी नहीं स्मरण करता, इस तरह (माया के मोह का) जहर खा खा के आत्मिक मौत मर जाता है। अपने मन के पीछे चलने वाला मनुष्य गंदे गीतों (गाने-सुनने) में मस्त रहता है, गंदे गीतों से ही हित करता है, परमात्मा की महिमा वाली वाणी में उसकी तवज्जो नहीं जुड़ती। ना वह परमात्मा के प्यार में रंगा जाता है ना वह नाम-रस से आकर्षित होता है। मनमुख इसी तरह अपनी इज्जत गवा लेता है।2।
</details>

<details><summary>दर्पण-पदार्थ</summary>

पद्अर्थ: साध सभा = सत्संग। सहजु = अडोलता का आनंद, शांति का रस। राई = रक्ती भी। दर = परमात्मा का दरवाजा। मीटि = मीट के। अखी मीटि चलिआ = आँखें बंद करके ही चलता रहा। अंधिआरा = अंधा। घरु दरु = प्रभु का घर प्रभु का दर। दरि = दर पर।3।
</details>

<details><summary>दर्पण-भाषार्थ</summary>

अर्थ: साधु-संगत में जा के मनमुख आत्मिक अडोलता का आनंद कभी नहीं पाता, उसकी जीभ को नाम जपने में थोड़ा सा भी स्वाद नहीं आता। मनमुख अपने मन को तन को धन को ही अपना समझे बैठता है परमात्मा के दर की उसे कोई समझ नहीं होती। मनमुख अंधा (जीवन सफर में) आँखे बँद करके ही चलता जाता है, हे भाई! परमात्मा का घर परमात्मा का दर उसे कभी दिखता ही नहीं। आखिर अपने किए का ये लाभ कमाता है कि यमराज के दरवाजे पर बँधा हुआ (मार खाता है, इस सजा से बचने के लिए) उसे कोई सहारा नहीं मिलता।3।
</details>

<details><summary>दर्पण-पदार्थ</summary>

पद्अर्थ: अखी वेखा = मैं आँखों से देख सकता हूँ। कंनी = कानों से। सालाही = मैं महिमा करता हूँ। अंम्रितु = अटल आत्मिक जीवन वाला नाम। वसाई = मैं बसा सकता हूँ। समाई = व्यापक। सति = सत वाला। नामि = नाम में (जुड़ने से)।4।
</details>

<details><summary>दर्पण-टिप्पनी</summary>

नोट: इस शब्द के सारे बंद चौतुके हैं, हरेक बंद में चार-चार तुकें हैं पहले दो शबदों के हरेक बंद में तीन-तीन तुके हैं।
</details>

<details><summary>दर्पण-भाषार्थ</summary>

अर्थ: (पर हम जीवों के भी क्या वश?) अगर प्रभु स्वयं मेहर की नजर करे तो ही मैं उसे आँखों से देख सकता हूँ, उसके गुणों का बयान नहीं किया जा सकता। (उसकी मेहर हो तो ही) कानों से उसकी महिमा सुन-सुन के गुरु के शब्द के माध्यम से मैं उसकी महिमा कर सकता हूँ, और अटल आत्मिक जीवन देने वाला उसका नाम दिल में बसा सकता हूँ।  
हे नानक! प्रभु निरभय है निराकार है निर्वैर है उसकी ज्योति सारे जगत में पूर्ण रूप में व्यापक है, उसके सदा स्थिर रहने वाले नाम में टिकने से ही आदर मिलता है, पर गुरु की शरण के बिना मन की भटकन दूर नहीं होती (और भटकन दूर हुए बिना नाम में जुड़ा नहीं जा सकता)।4।3।
</details>

<details><summary>दर्पण-पदार्थ</summary>

पद्अर्थ: दुतुके = दो-दो तुकों वाले सारे ‘बंद’। पुड़ु = चक्की का पुड़। पाणी = बादल, आकाश। कुंट = कूट, पासा। आसणु = निवास स्थान। भवण = सृष्टि। मूरति = मूर्तियां, जीव-जंतु। मुखि = मुखी, श्रेष्ठ। तेरै मुखि टकसाला = तेरी श्रेष्ठ टकसाल में घड़े गए हैं।1।
</details>

<details><summary>दर्पण-भाषार्थ</summary>

अर्थ: हे प्रभु! ये सारी सृष्टि तेरा ही चुबारा है, चारों तरफ उस चुबारे की चार दीवारें हैं, धरती उस चुबारे की (नीचे की) पुड़ (चक्की का हिस्सा) है (फर्श है), आकाश उस चुबारे का (ऊपरी) पुड़ है (छत है)। इस चुबारे में तेरा निवास है। सारी सृष्टि (के जीव-जंतुओं) की मूर्तियां तेरी ही श्रेष्ठ टकसाल में घड़ी हुई हैं।1।
</details>

<details><summary>दर्पण-पदार्थ</summary>

पद्अर्थ: चोज = करिश्मे, तमाशे। महीअलि = मही तलि, धरती के तल पर, आकाश में। भरिपुरि = भरपूर, नाको नाक। रहाउ।
</details>

<details><summary>दर्पण-भाषार्थ</summary>

अर्थ: हे मेरे मालिक! तेरे आश्चर्यजनक करिश्मे हैं। तू पानी में, धरती के अंदर, धरती के ऊपर (सारे अंतरिक्ष में) भरपूर व्यापक है। तू खुद ही सब जगह मौजूद है। रहाउ।
</details>

<details><summary>दर्पण-पदार्थ</summary>

पद्अर्थ: किनेहा = कैसा? बयान से परे। इकतु रूप = एक रूप (होते हुए), एक खुद ही खुद होते हुए। परछंना = छुपा हुआ।2।
</details>

<details><summary>दर्पण-भाषार्थ</summary>

अर्थ: मैं जिधर देखता हूँ तेरी ही ज्योति (प्रकाशमान) है, पर तेरा स्वरूप कैसा है (ये बयान से परे है)। तू खुद ही खुद होते हुए भी इन बेअंत जीवों में छुप के घूम रहा है (आश्चर्य ये है कि) कोई एक जीव किसी दूसरे जैसा नहीं है।2।
</details>

<details><summary>दर्पण-पदार्थ</summary>

पद्अर्थ: अंडज = अण्डे से जन्मे हुए। जेरज = ज्योर गर्भ से जन्मे हुए। उतभुज = पानी से धरती में पैदा होए हुए। सेतज = स्वेत (पसीने) से पैदा होए हुए। पूरबु = आश्चर्यजनक खेल, बड़ाई। रवंता = रमा हुआ, व्यापक।3।
</details>

<details><summary>दर्पण-भाषार्थ</summary>

अर्थ: अण्डे में से, गर्भ में से, धरती में से, पसीने में से पैदा होए हुए ये सारे जीव तेरे ही पैदा किए हुए हैं (ये सारे अनेक रंगों और किस्मों के हैं), पर मैं तेरे आश्चर्यजनक खेल को देखता हूँ कि तू इन सभी जीवों में मौजूद है।3।
</details>

<details><summary>दर्पण-पदार्थ</summary>

पद्अर्थ: किछु = कोई अच्छी अकल। लीजै = निकाल ले।4।
</details>

<details><summary>दर्पण-भाषार्थ</summary>

अर्थ: नानक विनती करता है: हे प्रभु! तेरे अनेक गुण हैं, मुझे किसी एक की भी पूरी समझ नहीं हैं। हे मेरे मालिक! सुन! मुझ मूर्ख को सद-बुद्धि दे, मैं विकारों में डूब रहा हूँ जैसे पत्थर पानी में डूब जाता है। मुझे निकाल ले।4।4।
</details>

<details><summary>दर्पण-पदार्थ</summary>

पद्अर्थ: हउ = मैं। पतित = गिरा हुआ, विकारों में पड़ा हुआ। अंम्रितु = अटल आत्मिक जीवन देने वाला नाम रस। रसि = रस में। ठाकुर = हे ठाकुर! 1।
</details>

<details><summary>दर्पण-भाषार्थ</summary>

अर्थ: हे मेरे ठाकुर! मैं विकारी हूँ, (सदा वकारों में ही) गिरा रहता हूँ, बड़ा ही पाखण्डी हूँ, तू पवित्र निरंकार है। (इतनी ज्यादा दूरी होते हुए मैं तेरे चरणों में कैसे पहुँचू?)। (पर तू शरण पड़े की इज्जत रखने वाला है) जो लोग तेरी शरण पड़ते हैं; वे अटल आत्मिक जीवन देने वाला तेरा नाम-रस चख के उस सबसे उच्च रस में मस्त रहते हैं।1।
</details>

<details><summary>दर्पण-पदार्थ</summary>

पद्अर्थ: करता = हे कर्तार! महतु = महत्वता, बड़ाई। रहाउ।
</details>

<details><summary>दर्पण-भाषार्थ</summary>

अर्थ: हे मेरे कर्तार! (दुनिया में किसी को धन का गुमान, किसी को गुणों का फख़र। मेरे पास तो गुण नहीं हैं) मुझे निमाण के लिए तो तू ही माण है (मुझे तेरा ही माण है आसरा है) जिनके पल्ले परमात्मा का नाम धन है, जो गुरु-शब्द के द्वारा सदा-स्थिर रहने वाले प्रभु में लीन रहते हैं उन्हें ही मान मिलता है उन्हें ही बड़प्पन मिलता है। रहाउ।
</details>

[[0597]]
<details><summary>दर्पण-पदार्थ</summary>

पद्अर्थ: ऊरे = ऊणे, छोटे। होछे = छोटी सीमा वाले। गउरा = भारा, गंभीर। हउरे = हल्के। मन = जिनके मन। रसना = जीभ। मन रे = हे मेरे मन!।2।
</details>

<details><summary>दर्पण-भाषार्थ</summary>

अर्थ: हे प्रभु! तू गुणों से भरपूर है, हम जीव छोटे हैं, तुच्छ बुद्धि के हैं। तू गंभीर है हम हल्के हैं (हे प्रभु!) जिनके मन दिन-रात हर वक्त तेरे प्यार में रंगे रहते हैं (उन्हें तू अपने चरणों में जोड़ के संपूर्ण और गंभीर बना लेता है)। हे मेरे मन! तू भी जीभ से परमात्मा का नाम जप (तेरे अंदर भी उसकी मेहर से गुण पैदा हो जाएंगे)।2।
</details>

<details><summary>दर्पण-पदार्थ</summary>

पद्अर्थ: सचे = सदा स्थिर रहने वाले। भेदि = भेद के। फुनि = दुबारा, भी। अहि = दिन। निसि = रात। नामि = नाम में। काचे = कच्ची घाड़त वाले, अनुचित घड़त वाले।3।
</details>

<details><summary>दर्पण-भाषार्थ</summary>

अर्थ: हे प्रभु! तू सदा-स्थिर रहने वाला है, अगर हम जीव तेरी याद में ही टिके रहें, अगर हम महिमा के शबदों में भेदे रहें, तो हम भी (तेरी मेहर से) अडोल-चिक्त हो सकते हैं। जो मनुष्य दिन-रात तेरे नाम में रंगे रहते हैं वे पवित्र-आत्मा हैं, (पर नाम विसार के) जो जनम-मरण के चक्कर में पड़े हुए हैं उनके मन की घाड़त अभी अनुचित है।3।
</details>

<details><summary>दर्पण-पदार्थ</summary>

पद्अर्थ: सलाही = मैं महिमा करूँ। सरीकु = बराबर का।4।
</details>

<details><summary>दर्पण-भाषार्थ</summary>

अर्थ: परमात्मा के बराबर का कोई नहीं है, कोई और मुझे उस जैसा दिखता ही नहीं जिसकी मैं महिमा कर सकूँ। नानक विनती करता है मैं उनके दासों का दास हूँ जिन्होंने गुरु की मति ले के उस (जिसका कोई शरीक नहीं है) परमात्मा से गहरी सांझ डाल ली है।4।5।
</details>

<details><summary>दर्पण-पदार्थ</summary>

पद्अर्थ: अलख = (अलक्ष्य, invisible) अदृश्य। अगंम = अगम्य (पहुँच से परे)। गो = ज्ञान-इंद्रिय। गोचर = जिस तक ज्ञान-इंद्रिय पहुँच सकें। अगोचर = अ+गोचर, जिस तक ज्ञान-इंद्रिय की पहुँच ना हो सके। कालु = मौत। करमा = कर्म, काम। अजाति = जिसकी कोई जाति नहीं। संभउ = (स्वयंभू) अपने आप से उत्पन्न होने वाला। भाउ = मोह।1।
</details>

<details><summary>दर्पण-भाषार्थ</summary>

अर्थ: वह परमात्मा अदृश्य है, बेअंत है, अगम्य (पहुँच से परे) है, मनुष्य की ज्ञान-इंद्रिय उसे समझ नहीं सकतीं, मौत उसे छू नहीं सकती, कर्मों का उस पर कोई दबाव नहीं (जैसे जीव कर्म अधीन हैं वह नहीं)। उस प्रभु की कोई जाति नहीं, वह जूनियों में नहीं पड़ता, उसका प्रकाश अपने आप से है। ना उसे कोई मोह व्याप्तता है, ना ही उसे कोई भटकना है।1।
</details>

<details><summary>दर्पण-पदार्थ</summary>

पद्अर्थ: सचिआर = सत्यालय, सच का श्रोत। विटहु = से। वरनु = रंग। रेखिआ = चिन्ह, रेखा। नीसाणु = घर पता। रहाउ।
</details>

<details><summary>दर्पण-भाषार्थ</summary>

अर्थ: मैं सदा कुर्बान हूँ उस परमात्मा से जो सदा कायम रहने वाला है और जो सच्चाई का श्रोत है। उस परमात्मा का ना कोई रूप है ना कोई रंग है ना ही कोई चक्र चिन्ह ही है। सच्चे शब्द में जुड़ने से उसके घर घाट का ठिकाना पता चलता है। रहाउ।
</details>

<details><summary>दर्पण-पदार्थ</summary>

पद्अर्थ: सुत = पुत्र। बंधप = रिश्तेदार। कामु = काम-वासना। अकुल = जिसका कोई खास कुल नहीं। परंपरु = परे से परे, बेअंत।2।
</details>

<details><summary>दर्पण-भाषार्थ</summary>

अर्थ: उस प्रभु के ना माँ ना पिता ना उसका कोई पुत्र ना ही रिश्तेदार। ना उसे काम-वासना सताती है ना ही उसकी कोई पत्नी है। उस का कोई खास कुल नहीं, वह माया के प्रभाव से परे है, बेअंत है, परे से परे है। हे प्रभु! हर जगह तेरी ही ज्योति प्रकाशमान है।2।
</details>

<details><summary>दर्पण-पदार्थ</summary>

पद्अर्थ: अंतरि = अंदर। घटि घटि = हरेक घट में। सबाई = हर जगह। बजर = पत्थर जैसे कठोर। कपाट = किवाड़, भित्त। मुकते = मुक्त हो जाते हैं, खुल जाते हैं। निरभै = निडर। ताड़ी = समाधी।3।
</details>

<details><summary>दर्पण-भाषार्थ</summary>

अर्थ: हरेक शरीर के अंदर परमात्मा गुप्त हो के बैठा हुआ है, हरेक घट में हर जगह पर उसी की ही ज्योति है (पर माया के मोह के कठोर किवाड़ लगे होने के कारण जीव को ये हकीकत समझ नहीं आती)। गुरु की मति पर चल के जिस मनुष्य के ये कठोर किवाड़ खुल जाते हैं उसे ये समझ आ जाता है कि (वह) हरेक जीव में व्यापक होता हुआ भी प्रभु निडर अवस्था में टिका बैठा है।3।
</details>

<details><summary>दर्पण-पदार्थ</summary>

पद्अर्थ: सिरि जंता = सब जीवोंके सिर पर। सबाई = सारी। वसगति = वश में की हुई। पावहि = जीव प्राप्त करते हैं। कमाई = कमा के।4।
</details>

<details><summary>दर्पण-भाषार्थ</summary>

अर्थ: सब जीवों को पैदा करके सबके सिर पर परमात्मा ने मौत (भी) टिकाई हुई है, सब जीवों की जीवन-जुगति प्रभु ने अपने वश में रखी हुई है। जो मनुष्य गुरु के बताए हुए रास्ते पर चल कर नाम-पदार्थ हासिल करते हैं, वे गुरु शब्द को कमा के (गुरु के शब्द अनुसार जीवन ढाल के माया के बंधनो से) आजाद हो जाते हैं।4।
</details>

<details><summary>दर्पण-पदार्थ</summary>

पद्अर्थ: भाडे = बर्तन में। सूचाचारी = स्वच्छ आचरण वाला। तंतै कउ = जीवात्मा को। परम तंतु = परम आत्मा।5।
</details>

<details><summary>दर्पण-भाषार्थ</summary>

अर्थ: पवित्र हृदय में ही सदा स्थिर रहने वाला परमात्मा टिक सकता है, पर स्वच्छ आचरण वाले (पवित्र दिल वाले) कोई विरले ही होते हैं। (गुरु अपने शब्द के द्वारा हृदय पवित्र करके) जीव को परमात्मा से मिलाता है।  
हे नानक! अरदास कर- हे प्रभु! मैं तेरी शरण में हूँ (मुझे अपने चरणों में जोड़े रख)।5।6।
</details>

<details><summary>दर्पण-पदार्थ</summary>

पद्अर्थ: मीना = मछली। साकतु = ईश्वर से टूटा हुआ मनुष्य, माया ग्रसित जीव। मरै = आत्मिक मौत मरता है। पिआस = माया की तृष्णा। बिरथा = खाली।1।
</details>

<details><summary>दर्पण-भाषार्थ</summary>

अर्थ: जैसे पानी के बिना मछली (तड़फती) है वैसे ही माया-ग्रसित जीव तृष्णा के अधीन रह के दुखी रहता है। इसी तरह, हे मन! हरि-स्मरण के बिना जो भी स्वाश खाली जाता है (उसमें दुखी हो हो के) आत्मिक मौत मरना पड़ता है।1।
</details>

<details><summary>दर्पण-पदार्थ</summary>

पद्अर्थ: जसु = यश, शोभा। किउ लहउ = मैं कैसे ढूँढू? मुझे नहीं मिल सकता। देइ = देता है। रहाउ।
</details>

<details><summary>दर्पण-भाषार्थ</summary>

अर्थ: हे मेरे मन! परमात्मा के नाम की महिमा किया कर। (पर) गुरु की शरण पड़े बिना ये आनंद नहीं मिल सकता। प्रभु (मेहर करके) जिसे गुरु मिलवाता है उसे ही (ये रस) देता है। रहाउ।
</details>

<details><summary>दर्पण-पदार्थ</summary>

पद्अर्थ: मिलु = (हे भाई!) मिल। गुरमुखि = गुरु के सन्मुख रहना। अठसठि = अढ़सठ। मजना = स्नान। गुर दरसु = गुरु का दर्शन।2।
</details>

<details><summary>दर्पण-टिप्पनी</summary>

नोट: शब्द ‘तीरथु’ एकवचन है, ‘तीरथ’ बहुवचन है।  
नोट: ‘मिलु’ है हुकमी भविष्यत, मध्यम पूरुष, एकवचन।
</details>

<details><summary>दर्पण-भाषार्थ</summary>

अर्थ: (हे मन!) संत जनों की संगति में मिल (सत्संग में रह के) गुरु के सन्मुख रहना ही (असल) तीर्थ (स्नान) है। जिस मनुष्य को गुरु के दर्शन हो जाते हैं उसे अढ़सठ तीर्थों के स्नान प्राप्त हो जाते हैं।2।
</details>

<details><summary>दर्पण-पदार्थ</summary>

पद्अर्थ: जत = इन्द्रियों को वश में रखना। देहुरी = शरीर। जमु = मौत, मौत का डर। दोखु = विकार।3।
</details>

<details><summary>दर्पण-भाषार्थ</summary>

अर्थ: जिसने अपनी इन्द्रियों को वश में नहीं किया वह जोगी (निष्फल) है, अगर अंदर संतोष नहीं, उच्च जीवन नहीं, तो (किया हुआ) तप व्यर्थ है। इसी तरह अगर प्रभु का नाम नहीं स्मरण किया, तो ये मनुष्य शरीर व्यर्थ है। नाम-हीन मनुष्य के अंदर विकार ही विकार हैं, उसे जमराज सजा देता है।3।
</details>

<details><summary>दर्पण-पदार्थ</summary>

पद्अर्थ: साकत = साकतों से। भाइ = प्रेम में। समाइ = लीन रहता है।4।
</details>

<details><summary>दर्पण-भाषार्थ</summary>

अर्थ: (प्रभु के चरणों का) प्यार माया-ग्रसित लोगों से नहीं मिलता, गुरु से प्यार डालने पर ही परमात्मा मिलता है। हे नानक! कह: जिस मनुष्य को गुरु मिल जाता है, उसे सुख-दुख देने वाला रब मिल जाता है, वह सदा प्रभु की महिमा में लीन रहता है।4।7।
</details>

<details><summary>दर्पण-पदार्थ</summary>

पद्अर्थ: प्रभ = हे प्रभु! दानि = दान (देने) में। मति पूरा = पूर्ण बुद्धिमान, कभी ना गलती करने वाला। थारे = तेरे। भेखारी = भिखारी। मागउ = मैं मांगू। थिरु = सदा टिके रहने वाला। न रहाई = न रहे, नहीं रहता। हरि = हे हरि! पिआरी = मैं प्यार करूँ।1।
</details>

<details><summary>दर्पण-भाषार्थ</summary>

अर्थ: हे प्रभु जी! तू हमें सब पदार्थ देने वाला है, दातें देने में तू कभी चूकता नहीं, हम तेरे (दर के) भिखारी हैं। मैं तुझ से कौन सी चीज माँगू? कोई भी चीज सदा टिकी नहीं रहने वाली। (हाँ, तेरा नाम ही है जो सदा स्थिर रहने वाला है। इसलिए) हे हरि! मुझे अपना नाम दे, मैं तेरे नाम को प्यार करूँ।1।
</details>

<details><summary>दर्पण-पदार्थ</summary>

पद्अर्थ: रवि रहिआ = व्यापक हो रहा है। बनवारी = परमात्मा। महीअलि = मही तलि, धरती के तल पर, आकाश में, अंतरिक्ष में। देखि निहारी = अच्दी तरह देख। रहाउ।
</details>

<details><summary>दर्पण-भाषार्थ</summary>

अर्थ: परमात्मा हरेक शरीर में व्यापक है। पानी में, धरती में, धरती पर, आकाश में हर जगह मौजूद है पर छुपा हुआ है। (हे मन!) गुरु के शब्द के माध्यम से उसे देख। रहाउ।
</details>

<details><summary>दर्पण-पदार्थ</summary>

पद्अर्थ: मरत = मातृ लोक, ये धरती। पइआल = पाताल। गुरि = गुरु ने। सतिगुरि = सतिगुर ने। है भी = अब भी मौजूद है। होनी = आगे भी मौजूद रहेगा।2।
</details>

<details><summary>दर्पण-भाषार्थ</summary>

अर्थ: (हे भाई! जिस मनुष्य पर) गुरु ने सतिगुरु ने कृपा की उसको उसने धरती आकाश पाताल (सारा जगत ही परमात्मा के अस्तित्व से भरपूर) दिखा दिया। वह परमात्मा जूनियों में नहीं आता, अब भी मौजूद है, आगे भी मौजूद रहेगा, (हे भाई!) उस प्रभु को तू अपने दिल में बसता देख।2।
</details>

[[0598]]
<details><summary>दर्पण-पदार्थ</summary>

पद्अर्थ: बपुड़े = विचारा। इनि = इस (जगत) ने। दूजै = दूसरे (मोह) में (फंस के)। साकत = साकतों ने, माया ग्रसित लोगों ने।3।
</details>

<details><summary>दर्पण-भाषार्थ</summary>

अर्थ: ये भाग्यहीन जगत जनम-मरण का चक्कर सहेड़े बैठा है क्योंकि इसने माया के मोह में पड़ कर परमात्मा की भक्ति भुला दी है। अगर सतिगुरु मिल जाए तो गुरु के उपदेश में चलने से (प्रभु की भक्ति) प्राप्त होती है, पर माया-ग्रसित जीव (भक्ति से टूट के मानव जन्म की) बाजी हार जाते हैं।3।
</details>

<details><summary>दर्पण-पदार्थ</summary>

पद्अर्थ: सतिगुर = हे सतिगुरु! तोड़ि = तोड़ के। निरारे = निराले, निर्लिप। बहुड़ि = दुबारा। मझारी = में। नानक = हे नानक! परगासिआ = चमका, रौशन हुआ। मनि = मन में।4।
</details>

<details><summary>दर्पण-भाषार्थ</summary>

अर्थ: हे सतिगुरु! माया के बंधन तोड़ के जिस लोगों को तू माया से निर्लिप कर देता है, वह दुबारा जनम-मरन के चक्कर में नहीं पड़ता। हे नानक! (गुरु की कृपा से जिनके अंदर परमात्मा के) ज्ञान का रतन चमक पड़ता है, उनके मन में हरि निरंकार (स्वयं) आ बसता है।4।9।
</details>

<details><summary>दर्पण-पदार्थ</summary>

पद्अर्थ: जल निधि = पानी का खजाना (जैसे आग बुझाने के लिए पानी चाहिए वैसे ही तृष्णा की आग शांत करने के लिए नाम-जल की आवश्यक्ता है), अमृत का खजाना। जगि = जगत में। पाही = पास। वेसु = पहरावा। वेसु भेख = धार्मिक भेस का पहरावा। चतुराई = चालाकी। दुबिधा = दो रुखी।1।
</details>

<details><summary>दर्पण-भाषार्थ</summary>

अर्थ: (हे भाई!) जिस अमृत के खजाने की खातिर तुम जगत में आए हो वह अमृत गुरु की ओर से मिलता है; पर धार्मिक भेस का पहरावा छोड़, मन की चालाकी भी छोड़ दे (बाहर की सूरति धर्मियों वाली और अंदर से दुनिया को ठगने वाली चालाकी) इस दुविधा भरी चाल में उलझे रह के ये अमृत फल की प्राप्ति नहीं हो सकती।1।
</details>

<details><summary>दर्पण-पदार्थ</summary>

पद्अर्थ: कत = कहाँ बाहर। मतु जाही = ना जाना। घरि = घर में। घट माही = हृदय में। रहाउ।
</details>

<details><summary>दर्पण-भाषार्थ</summary>

अर्थ: हे मेरे मन! (अंदर ही प्रभु चरणों में) टिका रह, (देखना, नाम-अमृत की तलाश में) कहीं बाहर ना भटकते फिरना। अगर तू बाहर ढूँढने निकल पड़ा, तो बहुत दुख पाएगा। अटल आत्मिक जीवन देने वाला रस तेरे घर में ही है, हृदय में ही है। रहाउ।
</details>

<details><summary>दर्पण-पदार्थ</summary>

पद्अर्थ: धावहु = दौड़ो। करि = कर के। सर अपसर = अच्छा और बुरा। सार = समझ। कीच = कीचड़ में। बुडाही = तू डबता है।2।
</details>

<details><summary>दर्पण-भाषार्थ</summary>

अर्थ: (हे भाई!) अवगुण छोड़ के गुण हासिल करने का प्रयत्न करो। अगर अवगुण ही करते रहोगे तो पछताना पड़ेगा। (हे मन!) तू बार-बार मोह के कीचड़ में डूब रहा है, तू अच्छे-बुरे की परख करनी नहीं जानता।2।
</details>

<details><summary>दर्पण-पदार्थ</summary>

पद्अर्थ: काही = किसलिए? अंतरि = तेरे अंदर। अंदर की = अंदर की। ताही = तब ही।3।
</details>

<details><summary>दर्पण-टिप्पनी</summary>

नोट: शब्द ‘अंतरि’ और ‘अंतर’ में फर्क समझें।
</details>

<details><summary>दर्पण-भाषार्थ</summary>

अर्थ: (हे भाई!) अगर अंदर (मन में) लोभ की मैल है (और लोभ के अधीन हो के) कई ठगी के काम करते हो, तो बाहर (तीर्थ आदि पर) स्नान करने के क्या लाभ? अंदर की ऊँची अवस्था तभी बनेगी जब गुरु के बताए हुए रास्ते पर चल के सदा प्रभु का पवित्र नाम जपोगे।3।
</details>

<details><summary>दर्पण-पदार्थ</summary>

पद्अर्थ: परहरि = त्याग के। सचु फलु = सदा टिके रहने वाला फल। पाही = हासिल करेगा। सालाही = मैं सलाहता रहूँ।4।
</details>

<details><summary>दर्पण-भाषार्थ</summary>

अर्थ: (हे मन!) लोभ त्याग, निंदा और झूठ त्याग। गुरु के वचन में चलने से ही सदा स्थिर रहने वाला अमृत-फल मिलेगा।  
हे दास नानक! (प्रभु दर पर अरदास कर और कह:) हे हरि! जैसे तेरी रजा हो वैसे ही मुझे रख (पर ये मेहर कर कि गुरु के) शब्द में जुड़ के मैं तेरी महिमा करता रहूँ।4।9।
</details>

<details><summary>दर्पण-पदार्थ</summary>

पद्अर्थ: पंच पदे = पाँच-पाँच बंदों वाले शब्द। घरु = आत्मिक जीवन। मूसत = चुराया जा रहा है। की = क्यों? जोहन लागा = ताक रहा है, छेद ढूँढ रहा है।1।
</details>

<details><summary>दर्पण-भाषार्थ</summary>

अर्थ: हे मन! तेरा अपना आत्मिक जीवन लुटा जा रहा है उसे तू बचा नहीं सकता, पराए ऐब क्यों फरोलता फिरता है? अपना घर-बार (लुटे जाने से तभी) बच सकेगा अगर तू प्रभु के नाम का स्वाद चखेगा। (नाम-रस वही) सेवक (चखता है) जो गुरु के सन्मुख रहके (सेवा में) लगता है।1।
</details>

<details><summary>दर्पण-पदार्थ</summary>

पद्अर्थ: अन रस = और रसों में। अभागा = भाग्यहीन। रहाउ।
</details>

<details><summary>दर्पण-भाषार्थ</summary>

अर्थ: हे मन! होश कर, किस बुरी मति में लग गया है? हे अभागे! परमात्मा का नाम भुला के अन्य ही स्वादों में मस्त हो रहा है, (समय बीत जाने पर) फिर पछताएगा। रहाउ।
</details>

<details><summary>दर्पण-पदार्थ</summary>

पद्अर्थ: हरख = खुशी। नाले = साथ ही। भोगि = भोग में। अनरागा = राग रहित, निर्मोह।2।
</details>

<details><summary>दर्पण-भाषार्थ</summary>

अर्थ: हे मन! तू आते धन को देख के खुश होता है, जाते को देख के रोता है, ये दुख और सुख तेरे साथ ही चिपका चला आ रहा है (पर तेरे भी क्या वश?) प्रभु खुद ही (जीव को उसके किए कर्मों के अनुसार) दुखों और सुखों के भोग में उलझा के (दुख-सुख) भोगाता हूँ। (सिर्फ) वह मनुष्य ही निर्मोही रहता है जो गुरु के बताए हुए रास्ते पर चलता है।2।
</details>

<details><summary>दर्पण-पदार्थ</summary>

पद्अर्थ: ऊपरि = बढ़िया। जिनि = जिस ने। त्रिपतागा = तृप्त हो गया। खोइआ = गवा लिया। जा = जा के। साकत = माया ग्रसित मनुष्य।3।
</details>

<details><summary>दर्पण-भाषार्थ</summary>

अर्थ: (हे मन!) परमात्मा के नाम के रस से बढ़िया और कोई रस कहा नहीं जा सकता। जिस मनुष्य ने ये रस पिया है वह (दुनिया के और रसों की ओर से) तृप्त हो जाता है। पर जिस मनुष्य ने माया के मोह में फंस के यह (नाम-) रस गवा लिया है वह माया-ग्रसित लोगों की कुबुद्धि में जा लगता है।3।
</details>

<details><summary>दर्पण-पदार्थ</summary>

पद्अर्थ: जीउ = जीवात्मा, आसरा, जिंद। पवन = प्राण। देही = देह का मालिक। देही = शरीर। देउ = प्रकाश रूप प्रभु। गाई = मैं गाऊँ।4।
</details>

<details><summary>दर्पण-भाषार्थ</summary>

अर्थ: जो प्रकाश-रूपपरमात्मा हमारे मन का सहारा है, प्राणों का मालिक है, शरीर का मालिक है, वह हमारे शरीर में ही मौजूद है (पर हमें ये समझ नहीं आता, हम बाहर ही भटकते रहते हैं)। हे प्रभु! अगर तू खुद मुझे अपने नाम का रस बख्शे तो ही मैं तेरे गुण गा सकता हूँ। जिस मनुष्य की तवज्जो हरि-स्मरण में जुड़ती है उसका मन माया की ओर से तृप्त हो जाता है।4।
</details>

<details><summary>दर्पण-पदार्थ</summary>

पद्अर्थ: गुरि = गुरु से। मिलिऐ = मिल के। गुरि मिलिऐ = अगर गुरु मिल जाए। मसतकि = माथे पर।5।
</details>

<details><summary>दर्पण-भाषार्थ</summary>

अर्थ: हे नानक! साधु-संगत में परमात्मा के नाम का रस प्राप्त हो सकता है (साधु-संगत में) अगर गुरु मिल जाए तो मौत का (भी) डर दूर हो जाता है। जिस मनुष्य के माथे पर अच्छे लेख उघड़ आएं, वह गुरु के बताए हुए राह पर चल के परमात्मा का नाम स्मरण करके परमात्मा के साथ मिलाप हासिल कर लेता है।5।10।
</details>

<details><summary>दर्पण-पदार्थ</summary>

पद्अर्थ: सिरि = सिर पर। धुराहु = धुर से ही। अलेखु = जिस पर किए कर्मों के संस्कारों का प्रभाव नहीं (अ+लेख)। करि = पैदा करके, बना के। देखै = संभाल करता है। सोई = वह प्रभु स्वयं ही।1।
</details>

<details><summary>दर्पण-भाषार्थ</summary>

अर्थ: धुर से ही (परमात्मा की रजा अनुसार) सब जीवों के माथे पर (अपने-अपने किए कर्मोंके संस्कारों का) लेख (उकरा हुआ) है। कोई जीव ऐसा नहीं है जिस पर इस लेख का प्रभाव ना हो। सिर्फ परमात्मा खुद इस (कर्म) लेख से स्वतंत्र है, जो इस कुदरत को रच के इसकी संभाल करता है, और अपने हुक्म में (जगत की कार्यवाही) चला रहा है।1।
</details>

<details><summary>दर्पण-पदार्थ</summary>

पद्अर्थ: अहि = दिन। निसि = रात। सरेवहु = सेवा करो। भुगता = भोगने वाला। गुर = सबसे बड़ा मालिक। रहाउ।
</details>

<details><summary>दर्पण-भाषार्थ</summary>

अर्थ: हे मेरे मन! सदा राम का नाम जपो (नाम जपने से) आत्मिक सुख मिलेगा। दिन-रात उस सबसे बड़े मालिक के चरणों का ध्यान धरो, वह हरि (खुद ही सब जीवों को दातें) देने वाला है, (खुद ही सबमें व्यापक हो के) भोगने वाला है। रहाउ।
</details>

[[0599]]
<details><summary>दर्पण-पदार्थ</summary>

पद्अर्थ: गुरमुखि = गुरु के द्वारा, गुरु के बताए हुए रास्ते पर चल के। एक द्रिसटि = एक प्रभु को ही देखने वाली नजर। करि = बना के। समोई = समाई हुई, मौजूद।2।
</details>

<details><summary>दर्पण-भाषार्थ</summary>

अर्थ: हे मेरे मन! जो प्रभु तेरे अंदर बस रहा है उसको बाहर (सारी कायनात में) देख। उसके बिना (उस जैसा) और कोई नहीं है। गुरु के बताए हुए राह पर चल कर उस एक को देखने वाली नजर बना (फिर तुझे दिख जाएगा कि) हरेक शरीर में एक परमात्मा की ही ज्योति मौजूद है।2।
</details>

<details><summary>दर्पण-पदार्थ</summary>

पद्अर्थ: चलतौ = भटकते (मन) को। ठाकि = रोक के। घरि = घर में। मति = अकल। रहउ = मैं रहता हूँ।। बिसमादी = हैरान, विस्माद अवस्था में।3।
</details>

<details><summary>दर्पण-टिप्पनी</summary>

(नोट: 'रहउ' बारे। इस शब्द के निम्न-लिखित शब्द ध्यान से पढ़ें-जपहु, सरेवहु, देखहु, रखहु, पीवहु। ये सारे शब्द हुकमी भविष्यत, मध्यम पुरुष, बहुवचन हैं। पर शब्द ‘रहउ’ वर्तमानकाल, उत्तम पुरुष व एकवचन है।)
</details>

<details><summary>दर्पण-भाषार्थ</summary>

अर्थ: (हे भाई!) इस (बाहर) भटकते (मन) को रोक के अपने अंदर (बसते प्रभु में) टिका के रख। पर गुरु को मिल के ही ये मति आती है। मैं तो (गुरु की कृपा से) उस अदृश्य प्रभु को (सब में बसता) देख के विस्माद अवस्था में पहुँच जाता हूँ। (जो भी ये दीदार करता है, उसका) दुख मिट जाता है उसको आत्मिक आनंद मिल जाता है।3।
</details>

<details><summary>दर्पण-पदार्थ</summary>

पद्अर्थ: अपिउ = अंम्रित, अटल आत्मिक जीवन देने वाला रस। पाईऐ = पा लिया जाता है। निज घरि = अपने घर में। जनम मरन भव भंजनु = वह पेंभू जो जनम मरण नाश करने वाला है, जो संसार चक्रनाश करने वाला है। पुनरपि = (पुनः +अपि) पुनः, दुबारा। अपि = भी। (बार बार)।4।
</details>

<details><summary>दर्पण-भाषार्थ</summary>

अर्थ: (हे भाई!) अटल आत्मिक जीवन देने वाला नाम-रस पी, (ये नाम-रस पीने से) सबसे ऊँचा आत्मिक आनंद मिलता है, और अपने घर में ठिकाना हो जाता है (भाव, सुखों की खातिर मन बाहर भटकने से हट जाता है)। (हे भाई!) जनम-मरण का चक्कर नाश करने वाले प्रभु की महिमा करनी चाहिए (इस तरह) बार-बार जनम (मरण) नहीं होता।4।
</details>

<details><summary>दर्पण-पदार्थ</summary>

पद्अर्थ: ततु = सारे जगत का असल। निरंजनु = माया कालिख से रहित। सबाई = सब जगह। सोहं = सोहै, शोभा दे रही है। भेदु = दूरी। अपरंपर = परे से परे। गुर मिलिआ = (जो मनुष्य) गुरु को मिल पड़ा है।5।
</details>

<details><summary>दर्पण-भाषार्थ</summary>

अर्थ: (हे भाई!) परमात्मा सारे जगत की अस्लियत है (असल मूल तत्व है), (खुद) माया के प्रभाव से रहित है, प्रभु पारब्रहम परे से परे है और सबसे बड़ा मालिक है। हे नानक! जो मनुष्य गुरु को मिल लेता है उसको (दिखाई दे जाता है कि) उस प्रभु की ज्योति हर जगह शोभायमान है (और उसकी व्यापकता में कहीं) कोई भेद-भाव नहीं है।5।11।
</details>

<details><summary>दर्पण-टिप्पनी</summary>

नोट! ये 11शबद ‘घरु १’ हैं। आगे 1शबद ‘घरु ३’ का है। तभी उसका अलग से अंक 1 दे के सारा जोड़ 12 लिखा है।
</details>

<details open><summary>विश्वास-प्रस्तुतिः</summary>

सोरठि महला १ घरु ३ ੴ सतिगुर प्रसादि ॥
</details>

<details><summary>मूलम्</summary>

सोरठि महला १ घरु ३ ੴ सतिगुर प्रसादि ॥
</details>

<details><summary>दर्पण-पदार्थ</summary>

पद्अर्थ: जा = जब। तिसु = उस (प्रभु) को। भावा = अच्छा लगूँ। गावा = मैं गा सकता हूं, महिमा करूँ। ता = तब। गावे का = महिमा का। पावा = मैं पा सकता हूँ। सोई = वह प्रभु ही।1।
</details>

<details><summary>दर्पण-भाषार्थ</summary>

अर्थ: (हे मेरे मन!) जब मैं उस प्रभु को अच्छा लगता हूँ (अर्थात, जब वह मेरे पर खुश होता है) तब ही मैं उसकी महिमा कर सकता हूँ, तब ही (उसकी मेहर से ही) मैं महिमा का फल पा सकता हूँ। महिमा करने का जो फल है (कि सदा उसके चरणों में लीन रहा जा सकता है, ये भी तभी प्राप्त होता है) जब वह प्रभु खुद ही (प्रसन्न हो के) देता है।1।
</details>

<details><summary>दर्पण-पदार्थ</summary>

पद्अर्थ: मन = हे मन! बचनी = वचनों से। निधि = खजाना, महिमा का खजाना। पाई = (जिसने) पा लिया। ता ते = उस (खजाने) से, महिमा के उस खजाने की इनायत से। सच = सदा स्थिर रहने वाला परमात्मा। रहाउ।
</details>

<details><summary>दर्पण-भाषार्थ</summary>

अर्थ: हे मेरे मन! जिस मनुष्य ने गुरु के वचनों पर चल के (महिमा का) खजाना पा लिया, वह उस (खजाने) की इनायत से सदा कायम रहने वाले परमात्मा (की याद में) सदा टिका रहता है। रहाउ।
</details>

<details><summary>दर्पण-पदार्थ</summary>

पद्अर्थ: साखी = शिक्षा। जागी = जाग पड़ी, ज्योति जग गई। ता = तब। चंचल = एक जगह ना टिकने वाली, भटकना में डाले रखने वाली। उजीआरा = प्रकाश (आत्मिक)। अंध्यारा = (अज्ञानता का) अंधेरा।2।
</details>

<details><summary>दर्पण-भाषार्थ</summary>

अर्थ: जब जिस मनुष्य के अंदर सतिगुरु की (महिमा करनेकी शिक्षा की) ज्योति जग जाती है तब वह मनुष्य ऐसी मति त्याग देता है जो उसे माया की भटकना में डाले रखती थी। जब (मनुष्य के अंदर) गुरु के उपदेश का (आत्मिक) प्रकाश होता है, तब उसके अंदर से (अज्ञानता वाला) सारा अंधकार दूर हो जाता है।2।
</details>

<details><summary>दर्पण-पदार्थ</summary>

पद्अर्थ: मारगु = रास्ता। जम का मारगु = वह जीवन रास्ता जो आत्मिक मौत की ओर ले जाता है। सहज = अडोल आत्मिक अवस्था, शांति।3।
</details>

<details><summary>दर्पण-भाषार्थ</summary>

अर्थ: जब जिस मनुष्य का मन गुरु के चरणों में जुड़ता है, तब उस मनुष्य का वह जीवन-रास्ता समाप्त हो जाता है जिस पे चलते हुए (उसकी) आत्मिक मौत हो रही थी। परमात्मा के डर अदब में रह के जब मनुष्य निर्भय प्रभु से मिलाप हासिल करता है तब वह अडोल आत्मिक अवस्था के घर में टिक जाता है।3।
</details>

<details><summary>दर्पण-टिप्पनी</summary>

नोट: देखें इसी राग में नामदेव जी का शब्द ‘जब देखा तब गावा’। दोनों शबदों में बहुत ही समीपता है। गुरु नानक देव जी के पास भक्त नामदेव जी की वाणी मौजूद थी।
</details>

<details><summary>दर्पण-पदार्थ</summary>

पद्अर्थ: भणति = कहता है। को बीचारी = कोई विचारवान ही। करणी = करने योग्य कर्म, करणीय। सारी = श्रेष्ठ। कीरति = कीर्ति, महिमा। आपे = (प्रभु) खुद ही।4।
</details>

<details><summary>दर्पण-भाषार्थ</summary>

अर्थ: पर, नानक कहता है: कोई विरला विचारवान ही समझता है कि इस जिंदगी में (परमात्मा की महिमा ही) श्रेष्ठ करने योग्य काम है। जब प्रभु खुद (मेहर करके जीव के दिल में) प्रगट होता है तब उसको महिमा का (श्रेष्ठ) कर्म मिल जाता है।4।1।12।
</details>

<details open><summary>विश्वास-प्रस्तुतिः</summary>

सोरठि महला ३ घरु १ ੴ सतिगुर प्रसादि ॥
</details>

<details><summary>मूलम्</summary>

सोरठि महला ३ घरु १ ੴ सतिगुर प्रसादि ॥
</details>

<details><summary>दर्पण-पदार्थ</summary>

पद्अर्थ: सभि = सारे। सबदै = गुरु के शब्द का। सादु = सवाद, रस। ते = से, साथ। जिनि = जिस (मनुष्य) ने। आपु = स्वै भाव। अनदिनु = हर रोज। गावहि = गाते हैं। साचे = सदा स्थिर रहने वाले परमात्मा के। सबदि = शब्द से। सुहाइआ = सुंदर जीवन वाले हो जाते हैं।1।
</details>

<details><summary>दर्पण-टिप्पनी</summary>

नोट: ‘जिन’ बहुवचन है ‘जिनि’ एकवचन है।
</details>

<details><summary>दर्पण-भाषार्थ</summary>

अर्थ: हे प्रभु! तेरे जिस सेवकों को गुरु के शब्द का रस आ जाता है वही सारे तेरी सेवा-भक्ति करते हैं। (हे भाई!) जिस मनुष्य ने गुरु की कृपा से अपने अंदर से स्वै भाव दूर कर लिया वह पवित्र (जीवन वाला) हो जाता है। जो मनुष्य गुरु के शब्द में (जुड़ के) हर वक्त सदा स्थिर प्रभु के गुण गाते रहते हैं, वे सुंदर जीवन वाले बन जाते हैं।1।
</details>

<details><summary>दर्पण-पदार्थ</summary>

पद्अर्थ: ठाकुर = हे मालिक! सचा = सदा स्थिर रहने वाला। रहाउ।
</details>

<details><summary>दर्पण-भाषार्थ</summary>

अर्थ: हे मेरे मालिक प्रभु! हम (जीव) तेरे बच्चे हैं, तेरी शरण आए हैं। सिर्फ एक तू ही सदा कायम रहने वाला है (जीव माया में डोल जाते हैं)। रहाउ।
</details>

<details><summary>दर्पण-पदार्थ</summary>

पद्अर्थ: जागत = (विकारों से) सचेत। गिरही महि = गृह में ही, गृहस्थ में ही। उर = दिल।2।
</details>

<details><summary>दर्पण-भाषार्थ</summary>

अर्थ: हे भाई! जो मनुष्य गुरु के शब्द से (अपने अंदर से) अहंकार समाप्त कर लेते हैं, वे (माया के मोह आदि से) सचेत रहते हैं, उन्होंने ही परमात्मा का मिलाप हासिल किया है। परमात्मा के भक्त गुरु के असल ज्ञान के द्वारा विचारवान हो के गृहस्थ में रहते हुए भी माया से विरक्त रहते हैं। वह भक्त गुरु की बताई हुई सेवा करके सदा आत्मिक आनंद पाते हैं, और परमात्मा को अपने दिल में बसाए रखते हैं।2।
</details>

[[0600]]
<details><summary>दर्पण-पदार्थ</summary>

पद्अर्थ: मनूआ = अल्लहड़ मन। दह दिसि = दसों दिशाओं में। दूजै भाइ = माया के मोह में। खुआइआ = राह से विछुड़ जाता है। मनमुख = अपने मन के पीछे चलने वाला। मुगधु = मूर्ख। भेटे = मिल जाए।3।
</details>

<details><summary>दर्पण-भाषार्थ</summary>

अर्थ: हे भाई! ये अल्लहड़ मन माया के मोह में फंस के दसों दिशाओं में दौड़ता रहता है, और (जीवन के सही राह से) उखड़ा फिरता है। अपने मन के पीछे चलने वाला मूर्ख मनुष्य परमात्मा का नाम याद नहीं करता, अपना जीवन व्यर्थ गवा लेता है। पर जब उसे गुरु मिल जाता है तब वह हरि नाम की दाति हासिल करता है, और, अपने अंदर से माया का मोह और अहंकार दूर कर लेता है।3।
</details>

<details><summary>दर्पण-पदार्थ</summary>

पद्अर्थ: वीचारी = विचारवान (हो के)। प्रभि = प्रभु ने। साचै = सदा स्थिर रहने वाले ने। नावहु = नाम से ही। गति = उच्च आत्मिक अवस्था। एहा = ये (नाम) ही। रासि = राशि, पूंजी, संपत्ति, धन-दौलत।4।
</details>

<details><summary>दर्पण-भाषार्थ</summary>

अर्थ: हे भाई! गुरु के शब्द के द्वारा विचारवान हो के परमात्मा के दास सदा स्थिर परमात्मा का सदा-स्थिर नाम-जपने की कमाई करते रहते हैं। सदा स्थिर रहने वाले परमात्मा ने स्वयं ही उनको अपने चरणों में मिला लिया होता है। वह सदा कायम रहने वाले प्रभु को अपने दिल में बसाए रखते हैं।  
हे नानक! (कह:) परमात्मा के नाम से ही ऊँची आत्मिक अवस्था और (अच्छी) बुद्धि प्राप्त होती है। परमात्मा का नाम ही हम (जीवों की) संपत्ति है।4।1।
</details>

<details><summary>दर्पण-पदार्थ</summary>

पद्अर्थ: कउ = को। सचु = सदा कायम रहने वाला। अखुटु = ना खतम होने वाला। किनै = किसी तरफ भी। धनि = धन से।1।
</details>

<details><summary>दर्पण-भाषार्थ</summary>

अर्थ: (हे भाई! गुरु) भक्त जनों को परमात्मा की भक्ति का खजाना देता है, परमात्मा का नाम ऐसा धन है जो सदा कायम रहता है। हरि-नाम-धन कभी खत्म होने वाला नहीं, ये धन कभी खत्म नहीं होता, किसी से ये मूल्य भी नहीं लिया जा सकता (भाव, कोई मनुष्य इसे दुनियावी पदार्थों से खरीद भी नहीं सकता)। जिन्होंने ये सदा-स्थिर हरि-धन प्राप्त कर लिया, उन्हें इस नाम-धन की इनायत से (लोक-परलोक में) आदर मिलता है।1।
</details>

<details><summary>दर्पण-पदार्थ</summary>

पद्अर्थ: सबदी = शब्द से। सजाइ = दण्ड। रहाउ।
</details>

<details><summary>दर्पण-भाषार्थ</summary>

अर्थ: हे मेरे मन! गुरु के शब्द से ही परमात्मा मिल सकता है। शब्द के बिना जगत गलत रास्ते पर भटकता फिरता है (आगे परलोक में) प्रभु की दरगाह में दण्ड सहता है। रहाउ।
</details>

<details><summary>दर्पण-पदार्थ</summary>

पद्अर्थ: देही = शरीर। वसहि = बसते हैं। अंम्रितु = आत्मिक जीवन देने वाला नाम धन। मनमुख = अपने मन के पीछे चलने वाले। अंधा = (माया के मोह में) अंधा। गुबारा = अंधेरा।2।
</details>

<details><summary>दर्पण-भाषार्थ</summary>

अर्थ: हे भाई! जिस शरीर में काम-क्रोध-लोभ-मोह-अहंकार पाँच चोर बसते हैं (ये मनुष्य के अंदर) आत्मिक जीवन देने वाला नाम-धन लूटते रहते हैं, अपने मन के पीछे चलने वाले मनुष्य को ये बात समझ में नहीं आती। (जब सब कुछ लुटा के वे दुखी होते हैं तब) उनकी कोई पुकार नहीं सुनता (उनकी कोई सहायता नहीं कर सकता)। माया के मोह में अंधा हुआ जगत अंधों वाली करतूत ही करता रहता है, गुरु से बेमुख हो के (इसके आत्मिक जीवन में) अंधकार छाया रहता है।2।
</details>

<details><summary>दर्पण-पदार्थ</summary>

पद्अर्थ: विगुते = दुखी हो रहे हैं। किहु = कुछ भी। समालि = संभाल के। गुरमुखि = गुरु के सन्मुख। निहालि = प्रसन्न, सुखी।3।
</details>

<details><summary>दर्पण-भाषार्थ</summary>

अर्थ: ‘मैं बड़ा हूँ...ये धन-पदार्थ मेरा है’ - ये कह: कह के (माया-ग्रसित मनुष्य) दुखी होते रहते हैं। पर जगत से चलते वक्त कोई भी चीज किसी के साथ नहीं चलती। जो मनुष्य गुरु के सन्मुख रहता है वह सदा परमात्मा के नाम को दिल में बसा के नाम स्मरण करता रहता है। वह सदा-स्थिर रहने वाली महिमा की वाणी के द्वारा परमात्मा के गुण गाता रहता है। परमात्मा की मेहर की नजर से वह सदा सुखी रहता है।3।
</details>

<details><summary>दर्पण-पदार्थ</summary>

पद्अर्थ: गिआनु = आत्मिक जीवन की समझ। घटि = दिल में। अमरु = हुक्म। सिरि = सिर पर। अनदिनु = हर रोज। सचु = सदा कायम रहने वाला। लाहा = लाभ। नामि = नाम से। पाहा = पास, नजदीक।4।
</details>

<details><summary>दर्पण-भाषार्थ</summary>

अर्थ: जिनके हृदय में परमात्मा का बख्शा हुआ ज्ञान सदा प्रकाश किए रखता है उसका हुक्म (दुनिया के) बादशाहों के सिर पर (भी) चलता है। वे हर वक्त दिन-रात परमात्मा की भक्ति करते रहते हैं, वे हरि-नाम का लाभ कमाते रहते हैं जो सदा कायम रहता है। हे नानक! परमात्मा के नाम से संसार से पार-उतारा हो जाता है, जो मनुष्य गुरु के शब्द से हरि-नाम के रंग में रंगे रहते हैं, परमात्मा उनके नजदीक बसता है।4।2।
</details>

<details><summary>दर्पण-पदार्थ</summary>

पद्अर्थ: दासनि दासु = दासोंका दास, बहुत ही विनम्र स्वभाव वाला। आपु = स्वै भाव। गवाई = दूर कर के। हरि अनंदु = हरि (के मिलाप) का आनंद। कारजु = मुख्य काम। गाई = गा के। इक रंगी = एक रस।1।
</details>

<details><summary>दर्पण-भाषार्थ</summary>

अर्थ: हे भाई! जो मनुष्य अपने अंदर से स्वै भाव दूर करके बहुत गरीबी स्वभाव वाला बनता है, वह परमात्मा को मिल जाता है। परमात्मा के भक्तों का मुख्य काम यही होता है कि वह (स्वै भाव गवा के) हर वक्त प्रभु की महिमा के गीत गा के उसके मिलाप का आनंद लेते हैं। भक्तजन गुरु के शब्द में सदा एक-रस रंगे रह के परमात्मा (की याद) में लीन रहते हैं।1।
</details>

<details><summary>दर्पण-पदार्थ</summary>

पद्अर्थ: साची = सदा कायम रहने वाली। पैज = इज्जत। रहाउ।
</details>

<details><summary>दर्पण-भाषार्थ</summary>

अर्थ: हे प्रभु जी! तेरी मेहर की निगाह (अपने सेवकों पर) सदा टिकी रहती है। हे प्यारे! तू अपने दासों पर कृपा करता रहता है, मेरी भी इज्ज़त रख। रहाउ।
</details>

<details><summary>दर्पण-पदार्थ</summary>

पद्अर्थ: सलाही = मैं महिमा करता रहूँ। हउ = मैं। जीवा = जीऊँ, आत्मिक जीवन हासिल करता रहूँ। सुआलिउ = सुंदर, सुंदरता का घर। अनदिनु = हर वक्त, हर रोज। जागा = सचेत।2।
</details>

<details><summary>दर्पण-भाषार्थ</summary>

अर्थ: (हे प्रभु! अगर तेरी मेहर हो तो) मैं गुरु के शब्द में (जुड़ के) तेरी महिमा करता रहूँ। जो मनुष्य गुरु की मति पर चलता है उसका डर दूर हो जाता है। (हे भाई!) मेरा प्रभु सुंदर है, और सदा कायम रहने वाला है। जो मनुष्य गुरु की शरण पड़ता है, उसका चिक्त (उस सुंदर प्रभु में) मगन रहता है। (जिस मनुष्य के दिल में) सदा-स्थिर प्रभु की महिमा का शब्द, महिमा की वाणी (बसती है) वह मनुष्य हर वक्त (महिमा में) सचेत रहता है।2।
</details>

<details><summary>दर्पण-पदार्थ</summary>

पद्अर्थ: गंभीर = बड़े जिगरे वाला। अचिंतु = जिसे कोई चिन्ता नहीं। मंनि = मन में। अंतरि = दिल में।3।
</details>

<details><summary>दर्पण-टिप्पनी</summary>

नोट: ‘तिस का’ में से शब्द ‘तिसु’ में से ‘ु’ मात्रा संबंधक ‘का’ के कारण हट गई है।
</details>

<details><summary>दर्पण-भाषार्थ</summary>

अर्थ: हे भाई! परमात्मा बड़े गहरे जिगरे वाला है, सदा ही (जीवों को) सुख देने वाला है, उसके गुणों का अंत नहीं पाया जा सकता। जो मनुष्य पूरे गुरु की बताई हुई सेवा करता है, उसके मन में वह परमात्मा आ बसता है जिसे कोई चिन्ता सता नहीं सकती। उस मनुष्य का मन पवित्र हो जाता है हृदय पवित्र हो जाता है, उसके हृदय में सदा सुख ही सुख है, वह अपने अंदर से सदा भटकना दूर कर लेता है।3।
</details>

<details><summary>दर्पण-पदार्थ</summary>

पद्अर्थ: मारगु पंथु = रास्ता। को = कोई विरला। कै रंगि = के प्रेम रंग में। माता = मस्त। नामि = नाम में। सवारणहारा = सवारने योग्य।4।
</details>

<details><summary>दर्पण-भाषार्थ</summary>

अर्थ: हे भाई! परमात्मा के मिलाप का रास्ता बड़ा कठिन है, कोई वह विरला मनुष्य ही वह रास्ता पाता है जो गुरु के शब्द की विचार करता है। वह मनुष्य प्रभु के प्रेम रंग में रंगा जाता है, गुरु के शब्द में मस्त रहता है, अपने अंदर से अहंकार आदि विकार दूर कर देता है। हे नानक! वह मनुष्य प्रभु के नाम में एक-रस रमा रहता है, जो गुरु के शब्द से उसका जीवन सँवार देता है।4।3।
</details>

[[0601]]
<details><summary>दर्पण-पदार्थ</summary>

पद्अर्थ: सालाही = मैं सालाहता रहूँ। जिचरु = जब तक। घट अंतरि = शरीर में। सासा = सांस, जिंद। जाणउ = मैं जानता हूँ। मुगध = मूर्ख। से = था।1।
</details>

<details><summary>दर्पण-भाषार्थ</summary>

अर्थ: हे प्यारे प्रभु जी! (मेहर कर) जब तक मेरे शरीर में प्राण है, मैं सदा तेरी महिमा करता रहूँ। हे मालिक प्रभु! जब तू मुझे एक पल भर एक छिन भर बिसरता है, तो मैं (मेरे लिए जैसे) पचास साल बीत गए समझता हूँ। हे भाई! हम सदा से ही मूर्ख अंजान चले आ रहे थे, गुरु के शब्द की इनायत से (हमारे अंदर आत्मिक जीवन का) प्रकाश हो गया है।1।
</details>

<details><summary>दर्पण-पदार्थ</summary>

पद्अर्थ: बुझाई = समझ। विटहु = से। बलि जाई = मैं सदके जाता हूँ। रहाउ।
</details>

<details><summary>दर्पण-भाषार्थ</summary>

अर्थ: हे प्रभु जी! तू स्वयं ही (अपना नाम जपने की मुझे) समझ दे। हे प्रभु! मैं तुझसे सदके जाऊँ, मैं तेरे से कुर्बान जाऊँ। रहाउ
</details>

<details><summary>दर्पण-पदार्थ</summary>

पद्अर्थ: मुए = (विकारों से) मर सकते हैं। जीवाले = आत्मिक जीवन देता है। मुकति = विकारों से खलासी। आई = आ के। दाता = नाम की दाति देने वाला। जितु = जिस में।2।
</details>

<details><summary>दर्पण-भाषार्थ</summary>

अर्थ: हे भाई! हम (जीव) गुरु के शब्द के द्वारा (विकारों से) मर सकते हैं, शब्द के द्वारा ही (विकारों को) मार के (गुरु) आत्मिक जीवन देता है, गुरु के शब्द में जुड़ने से ही विकारों से मुक्ति मिलती है। गुरु के शब्द से मन पवित्र होता है, और परमात्मा मन में आ बसता है। हे भाई! गुरु का शब्द (ही नाम की दाति) देने वाला है, जब शब्द में मन रंगा जाता है तो परमात्मा में लीन हो जाता है।2।
</details>

<details><summary>दर्पण-पदार्थ</summary>

पद्अर्थ: से = वह लोग। कितु = किसलिए? वारो वारा = बार बार। मनमुख = अपने मन के पीछे चलने वाले। गुबारा = अंधेरा।3।
</details>

<details><summary>दर्पण-भाषार्थ</summary>

अर्थ: हे भाई! जो मनुष्य गुरु के शब्द के साथ सांझ नहीं डालते वह (माया के मोह में आत्मिक जीवन की ओर से) अंधे-बहरे हुए रहते हैं, संसार में आ के भी वे कुछ नहीं कमाते। उन्हें प्रभु के नाम का स्वाद नहीं आता, वे अपना जीवन व्यर्थ गवा जाते हैं, वे बार-बार पैदा होते मरते रहते हैं। जैसे गंदगी के कीड़े गंदगी में ही टिके रहते हैं।, वैसे ही अपने मन के पीछे चलने वाले मूर्ख मनुष्य (अज्ञानता के) अंधकार में ही (मस्त रहते हैं)।3।
</details>

<details><summary>दर्पण-पदार्थ</summary>

पद्अर्थ: आपे = खुद ही। करि = पैदा कर के। वेखै = संभालता है। धुरि = धुर दरगाह से। करता = कर्तार।4।
</details>

<details><summary>दर्पण-भाषार्थ</summary>

अर्थ: पर, हे भाई! (जीवों के भी क्या वश?) प्रभु खुद ही (जीवों को) पैदा करके संभाल करता है, खुद ही (जीवन के सही) रास्ते पर डालता है, उस प्रभु के बिना और कोई नहीं (जो जीवों को रास्ता बता सके)। हे भाई! कर्तार जो कुछ करता है वही होता है, धुर दरगाह से (जीवों के माथे पर लेख) लिख देता है, उसे कोई और मिटा नहीं सकता। हे नानक! (कह:) हे भाई! (उस प्रभु की मेहर से ही उसका) नाम (मनुष्य के) मन में बस सकता है, कोई और ये दाति देने के काबिल नहीं है।4।4।
</details>

<details><summary>दर्पण-पदार्थ</summary>

पद्अर्थ: गुरमुखि = गुरु की शरण पड़ने वाले मनुष्य। प्रभ भावहि = प्रभु को प्यारे लगते हैं। वखाणे = बखान के। सार = संभाल। करहि = तू करता है। मनि = मन में। सबदि = शब्द से। गुणी = गुणों के मालिक प्रभु में।1।
</details>

<details><summary>दर्पण-भाषार्थ</summary>

अर्थ: हे भाई! गुरु की शरण पड़ने वाले मनुष्य हर वक्त परमात्मा का नाम स्मरण करके भक्ति करते हैं और परमात्मा को प्यारे लगते हैं। हे प्रभु! भक्तों की संभाल तू खुद करता है, तू स्वयं उनकी रक्षा करता है, क्योंकि वे तुझे अपने मन में प्यारे लगते हैं। तू उन्हें अपने गुण देता है, गुरु के शब्द द्वारा वे तेरे साथ सांझ डालते हैं। हे भाई! परमात्मा की महिमा कर करके (भक्त) गुणों के मालिक प्रभु में लीन रहते हैं।1।
</details>

<details><summary>दर्पण-पदार्थ</summary>

पद्अर्थ: समालि = संभाल के, याद रख। बेली = मददगार। रहाउ।
</details>

<details><summary>दर्पण-भाषार्थ</summary>

अर्थ: हे मेरे मन! परमात्मा को सदा याद करता रह। आखिरी समय में परमात्मा ही तेरा मददगार बनेगा, परमात्मा सदा तेरे साथ साथ निबाहेगा। रहाउ।
</details>

<details><summary>दर्पण-पदार्थ</summary>

पद्अर्थ: दुसट चउकड़ी = दुष्टों का टोला। वीचारे = विचार के। दुसटी = चंदरी। किनि = किस ने? नखहि = नाखूनों से। बिदारे = फाड़ा गया। लए उबारे = उबार लिए।2।
</details>

<details><summary>दर्पण-भाषार्थ</summary>

अर्थ: पर, हे भाई! बुरे मनुष्य सदा बुराई ही कमाते हैं, वे विचार करके (ये) नहीं समझते कि बुरी निंदा (आदि) से किसी ने कभी अच्छा फल नहीं पाया। हरणाकश्यप (ने भक्त को दुख देना शुरू किया, तो वह) नाखूनों से चीरा गया। परमात्मा का भक्त प्रहलाद सदा परमात्मा के गुण गाता था, परमात्मा ने उसको (नरसिंह रूप धारण कर के) बचा लिया।2।
</details>

<details><summary>दर्पण-पदार्थ</summary>

पद्अर्थ: आपस कउ = अपने आप को। मनमुखि = अपने मन के पीछे चलने वाले। विआपे = व्यस्त रहते हैं। जासनि = जाएंगे। गवाई = गवा के। अंति = आखिर को, अंत समय में।3।
</details>

<details><summary>दर्पण-भाषार्थ</summary>

अर्थ: अपने मन के पीछे चलने वाले मनुष्य की कोई अकल-शहूर नहीं होती, वे अपने आप को तो अच्छा समझते हैं पर नेक लोगों की निंदा करने में व्यस्त रहते हैं, वे अपना जीवन व्यर्थ गवा जाते हैं। वे परमात्मा का नाम कभी याद नहीं करते, आखिर हाथ मलते हुए (जगत से) चले जाते हैं।3।
</details>

<details><summary>दर्पण-पदार्थ</summary>

पद्अर्थ: सबदे = शब्द में। राते = रंगे रहते हैं। सहजे = सहज, आत्मिक अडोलता में। माते = मस्त। गाए = गा के। तिन कै पाइ = उनके पैरों पर।4।
</details>

<details><summary>दर्पण-भाषार्थ</summary>

अर्थ: हे भाई! परमात्मा स्वयं ही भक्तों की जिंदगी कामयाब बनाता है, वह स्वयं ही उनको गुरु की सेवा में जोड़ता है, (इस तरह वह) हर वक्त परमात्मा की महिमा के गीत गुरु के शब्द (के रंग) में रंगे रहते हैं और आत्मिक अडोलता में मस्त रहते हैं। दास नानक विनती करता है: मैं उन भक्तों के चरणों में लगता हूँ।4।5।
</details>

<details><summary>दर्पण-पदार्थ</summary>

पद्अर्थ: सो = वह मनुष्य। सखा = मित्र। बंधपु = रिश्तेदार। जि = जो। भाणै = मर्जी में, मर्जी अनुसार। विछुड़ि = विछुड़ के।1।
</details>

<details><summary>दर्पण-भाषार्थ</summary>

अर्थ: हे भाई! वही मनुष्य गुरु का सिख है, गुरु का मित्र है, गुरु का रिश्तेदार है, जो गुरु की रजा में चलता है। पर, जो मनुष्य अपनी मर्जी के मुताबक चलता है, वह प्रभु से विछुड़ के दुख सहता है। गुरु की शरण पड़े बिना मनुष्य कभी सुख नहीं पा सकता, और बार बार (दुखी हो के) पछताता है।1।
</details>

[[0602]]
<details><summary>दर्पण-पदार्थ</summary>

पद्अर्थ: सुहेले = सुखी। किलविख = पाप। आपे = प्रभु खुद ही। रहाउ।
</details>

<details><summary>दर्पण-भाषार्थ</summary>

अर्थ: हे भाई! परमात्मा के भक्त सुखी जीवन व्यतीत करते हैं। परमात्मा स्वयं उनके जनम मरण के दुख-पाप काट देता है, और उन्हें अपने चरणों में मिला लेता है। रहाउ।
</details>

<details><summary>दर्पण-पदार्थ</summary>

पद्अर्थ: कुटंबु = परिवार। सभु = सारा। जीअ के बंधन = जीव के लिए बंधन। भुला = गलत रास्ते पर पड़ा रहता है। गुरमुखि = गुरु की शरण पड़ने से। मोख = मोक्ष, मुक्ति। करम = दुनिया के काम धंधे। वारो वारा = बार बार।2।
</details>

<details><summary>दर्पण-भाषार्थ</summary>

अर्थ: हे भाई! (गुरु की रजा में चले बिना) ये (अपना) परिवार भी जीव के लिए निरा मोह का बंधन बन जाता है, (तभी तो) जगत (गुरु से) भटक के गलत रास्ते पर पड़ा रहता है। गुरु की शरण आए बिना ये बंधन टूटते नहीं। गुरु की शरण पड़ने वाला मनुष्य (मोह के बंधनों से) निजात पाने का राह तलाश लेता है। जो लोग निरे दुनिया के काम-धंधे ही करते हैं, और गुरु के शब्द के साथ सांझ नहीं डालते, वे बार-बार पैदा होते मरते रहते हैं।2।
</details>

<details><summary>दर्पण-पदार्थ</summary>

पद्अर्थ: हउ = मैं (बड़ा हूँ)। मेरा = (ये धन पदार्थ) मेरा है। पलचि रहिआ = उलझा पड़ा है। केरा = का। महलु = परमात्मा की हजूरी। पाइनि = पा लेते हैं। निज घरि = अपने घर में। ऐथै = इस जीवन में। आपु = अपने आप को, अपने आत्मिक जीवन को।3।
</details>

<details><summary>दर्पण-भाषार्थ</summary>

अर्थ: हे भाई! ‘मैं बड़ा हूँ’, ‘ये धन आदि मेरा है’ - इसमें ही जगत उलझा हुआ है (वैसे) कोई भी किसी का (सदा साथी) नहीं बन सकता। गुरु की शरण पड़ने वाले मनुष्य परमात्मा की महिमा करते हैं, और परमात्मा की हजूरी प्राप्त किए रहते हैं, उनका (आत्मिक) निवास प्रभु चरणों में हुआ रहता है। जो मनुष्य इस जीवन में ही (इस भेत को) समझ लेता है, वह अपने आत्मिक जीवन को पड़तालता रहता है (आत्म चिंतन करता है), परमात्मा उस मनुष्य का सहायक बना रहता है।3।
</details>

<details><summary>दर्पण-पदार्थ</summary>

पद्अर्थ: दइआलु = दया का घर। भागा = अच्छी किस्मत। करि = कर के, साथ। भाउ = भावना, नीयत। आपु = स्वै भाव।4।
</details>

<details><summary>दर्पण-भाषार्थ</summary>

अर्थ: हे भाई! गुरु हर समय ही दयावान रहता है (माया-ग्रसित मनुष्य गुरु की शरण नहीं आता) किस्मत के बिना (गुरु से) क्या मिले? गुरु सबको एक प्यार की निगाह से देखता है। (पर हमारी जीवों की) जैसी भावना होती है वैसा ही फल (हमें गुरु से) मिल जाता है। हे नानक! (अगर गुरु की शरण पड़ के अपने) अंदर से स्वै भाव दूर कर लें तो परमात्मा का नाम मन में आ बसता है।4।6।
</details>

<details><summary>दर्पण-पदार्थ</summary>

पद्अर्थ: चौतुके = वह शब्द जिनके हरेक ‘बंद’ में चार-चार तुकें होती हैं। सची भगति = सदा स्थिर प्रभु की ही भक्ति। ते = से, के द्वारा। सची बाणी = सदा स्थिर प्रभु की महिमा की वाणी। सबदि = शब्द में। होर इआणी = वह अंजान दुनिया जो गुरु की शरण नहीं पड़ती। मनमुखि = अपने मन के पीछे चलने वाले।1।
</details>

<details><summary>दर्पण-भाषार्थ</summary>

अर्थ: हे भाई! गुरु के माध्यम से सदा स्थिर प्रभु की भक्ति हो सकती है, सदा स्थिर प्रभु की महिमा की वाणी हृदय में टिक जाती है। जो मनुष्य गुरु की शरण पड़ता है, वह सदा सुख पाता है, उसका अहंकार गुरु के शब्द में ही समाप्त हो जाता है। सच्चे गुरु के बिना भक्ति नहीं हो सकती, जो अंजान दुनिया गुरु के दर पर नहीं आती, वह गलत राह पर पड़ी रहती है। अपने मन के पीछे चलने वाले मनुष्य भटकते फिरते हैं, सदा दुख पाते हैं; वह जैसे, पानी के बिना ही डूब मरते हैं।1।
</details>

<details><summary>दर्पण-पदार्थ</summary>

पद्अर्थ: रहहु = टिका रह। पति = इज्जत। रहाउ।
</details>

<details><summary>दर्पण-भाषार्थ</summary>

अर्थ: हे भाई! सदा गुरु की शरण टिका रह। (जो मनुष्य गुरु की शरण पड़ा रहता है उस पर गुरु) अपनी मेहर की निगाह करता है; उसकी इज्जत रखता है, उसे प्रभु का नाम बख्शता है (जो एक बहुत बड़ा) सम्मान है। रहाउ।
</details>

<details><summary>दर्पण-पदार्थ</summary>

पद्अर्थ: आपु = अपना आप, अपना आत्मिक जीवन। हिरदै = हृदय में। सद = सदा। तजि = त्याग के। रविआ = व्यापक। जुगि जुगि = हरेक युग में। सबदि = शब्द से। मनहि = मन में।2।
</details>

<details><summary>दर्पण-भाषार्थ</summary>

अर्थ: जिस मनुष्य ने पूरे गुरु के द्वारा अपने आत्मिक जीवन को पड़तालना आरम्भ कर दिया, उसने सदा-स्थिर प्रभु की महिमा के शब्द में जुड़ के प्रभु के गुणों को विचारना शुरू कर दिया। काम-क्रोध-अहंकार (आदि विकार) त्यागने से उसके हृदय में जगत का जीवन प्रभु सदा के लिए आ बसा। बेअंत प्रभु का नाम उसके दिल में आ बसने के कारण प्रभु उसको सदा अंग-संग बसता दिखाई दे गया, हर जगह मौजूद दिख गया। गुरु के शब्द के माध्यम से उसे ये पहचान आ गई कि (परमात्मा के मिलाप का साधन) हरेक युग में गुरु की वाणी है, परमात्मा का नाम उसको अपने मन में प्यारा लगने लग पड़ा।2।
</details>

<details><summary>दर्पण-पदार्थ</summary>

पद्अर्थ: जिनि = जिस ने। पछाता = सांझ डाली। जगि = जगत में। गुणी = गुणों से। अघाइआ = माया की ओर अघा गया। कमलु = हृदय कमल फूल सा। प्रगासि = खिल के। अनहद = एक रस।3।
</details>

<details><summary>दर्पण-भाषार्थ</summary>

अर्थ: जिस मनुष्य ने गुरु की शरण पड़ के परमात्मा के नाम सें सांझ डाल ली, जगत में आ के उसकी जिंदगी कामयाब हो गई। परमात्मा के नाम का स्वाद चख के उसका मन सदा के लिए तृप्त हो जाता है, वह परमात्मा के गुण गाता रहता है, और गुणों के माध्यम से माया की ओर से तृप्त हो जाता है। उसका हृदय-कमल खिल के सदा प्रभु के प्रेम रंग रंगा रहता है, वह (अपने दिल में) एक-रस गुरु शब्द (का बाजा) बजाता रहता है। पवित्र वाणी की इनायत से उसका मन पवित्र हो जाता है, उसका शरीर पवित्र हो जाता है, वह सदा स्थिर प्रभु में लीन रहता है।3।
</details>

<details><summary>दर्पण-पदार्थ</summary>

पद्अर्थ: गति = उच्च आत्मिक अवस्था। रिदै = हृदय में। समाई = टिक जाता है। मगु = रास्ता। रसि = रस से। रसन = जीभ। रसाई = रस जाती है। गुर ते = गुरु से। दरि = दर से।4।
</details>

<details><summary>दर्पण-भाषार्थ</summary>

अर्थ: कोई मनुष्य नहीं समझ सकता कि परमात्मा के नाम से कितनी ऊँची आत्मिक अवस्था बन जाती है (वैसे) गुरु की मति लेने से नाम (मनुष्य के) हृदय में आ बसता है। जो मनुष्य गुरु के सन्मुख हो जाता है वह (परमात्मा के मिलाप का) रास्ता पहचान लेता है, उसकी जीभ नाम-रस के साथ रस जाती है। गुरु के माध्यम से परमात्मा का नाम दिल में आ बसता है - यही है जप, यही है तप और यही है संजम। हे नानक! जो मनुष्य प्रभु का नाम हृदय में बसाए रखते हैं, वे सुंदर जीवन वाले बन जाते हैं, सदा स्थिर प्रभु के दर पर उनको सम्मान मिलता है।4।7।
</details>

<details><summary>दर्पण-पदार्थ</summary>

पद्अर्थ: सतिगुर मिलिऐ = अगर गुरु मिल जाए। उलटी भई = (विकारों से तवज्जो) पलट जाती है, हट जाती है। जीवत मरै = जीवित ही मर जाता है, दुनिया की मेहनत-कमाई करता हुआ भी विकारों से अछोह हो जाता है। बूझ = आत्मिक जीवन की समझ। सो गुरु सो सिखु = वह मनुष्य गुरु का (असल) सिख है। जिसु जोति = जिसकी आत्मा को। जोती मिलाइ = (गुरु) परमात्मा में मिला देता है।1।
</details>

<details><summary>दर्पण-भाषार्थ</summary>

अर्थ: हे भाई! अगर गुरु मिल जाए, तो मनुष्य आत्मिक जीवन की समझ हासिल कर लेता है, मनुष्य की तवज्जो विकारों से हट जाती है, दुनिया के कार्य-व्यवहार करता हुआ भी मनुष्य विकारों से अछूता हो जाता है। हे भाई! जिस मनुष्य की आत्मा को गुरु परमात्मा में मिला देता है, वह (असल) में सिख बन जाता है।1।
</details>

<details><summary>दर्पण-पदार्थ</summary>

पद्अर्थ: सेती = साथ। लिव = लगन। मन रे = हे मन! जपि = जप जप के। गुरमुखि = गुरु के सन्मुख रहने वाले मनुष्य। थाइ = जगह में, हजूरी में। हरि थाइ = प्रभु की हजूरी में। रहाउ।
</details>

<details><summary>दर्पण-भाषार्थ</summary>

अर्थ: हे मन! सदा परमात्मा के साथ तवज्जो जोड़े रख। हे मन! बार बार जप-जप के परमात्मा प्यारा लगने लग जाता है। हे भाई! गुरु की शरण पड़ने वाले मनुष्य प्रभु के दरबार में स्थान पा लेते हैं। रहाउ।
</details>

[[0603]]
<details><summary>दर्पण-पदार्थ</summary>

पद्अर्थ: भाई = हे भाई! मनमुखि = अपने मन के पीछे चलने वाला मनुष्य। दूजै भाइ = (प्रभु के बिना) किसी और प्यार में। भाइ = प्यार में। तुह = दानों के ऊपर के छिलके, फक। कुटहि = कूटते हैं।2।
</details>

<details><summary>दर्पण-भाषार्थ</summary>

अर्थ: हे भाई! गुरु के बिना (मनुष्य का प्रभु में) प्यार पैदा नहीं होता, अपने मन के पीछे चलने वाले मनुष्य (प्रभु को छोड़ के) और ही प्यार में टिके रहते हैं। हे भाई! अपने मन के पीछे चलने वाले मनुष्य (जो भी धार्मिक) काम करते हैं वह (जैसे) फक ही कूटते हैं, (उनको, उन कर्मों में से) कुछ हासिल नहीं होता (जैसे फोक में से कुछ नहीं निकलता)।2।
</details>

<details><summary>दर्पण-पदार्थ</summary>

पद्अर्थ: मनि = मन में। रविआ = हर वक्त बसा रहता है। पिआरि = प्यार में। रवै = याद करता है। हेति = हित से। अपारि हेति = अटूट प्यार से।3।
</details>

<details><summary>दर्पण-भाषार्थ</summary>

अर्थ: हे भाई! यदि गुरु मिल जाए, तो परमात्मा का नाम उसके मन में सदा बसा रहता है, मनुष्य सदा-स्थिर प्रभु की प्रीति में प्यार में मगन रहता है। हे भाई! गुरु के बख्शे अटूट प्यार की इनायत से वह सदा परमात्मा के गुण गाता रहता है।3।
</details>

<details><summary>दर्पण-पदार्थ</summary>

पद्अर्थ: से = वह मनुष्य। परवाणु = स्वीकार। जि = जो। पाईऐ = पा लिया जाता है।4।
</details>

<details><summary>दर्पण-भाषार्थ</summary>

अर्थ: हे भाई! जो मनुष्य गुरु की बताई हुई सेवा में चिक्त जोड़ता है उसका जगत में आया हुआ सफल हो जाता है। हे नानक! गुरु के माध्यम से परमात्मा का नाम प्राप्त हो जाता है, गुरु के शब्द की इनायत से प्रभु से मिलाप हो जाता है।4।8।
</details>

<details><summary>दर्पण-पदार्थ</summary>

पद्अर्थ: तिही गुणी = (माया के) तीनों गुणों में (रजो, सतो व तमो गुण)। त्रिभवणु = तीन भवनों वाला जगत, सारा संसार। विआपिआ = फसा हुआ है। बूझ = (आत्मिक जीवन की) समझ। गुरमुखि = गुरु की शरण पड़ने वाले मनुष्य। नामि = नाम में। गिआनी = आत्मिक जीवन की सूझ वाला मनुष्य। जाइ = जा के।1।
</details>

<details><summary>दर्पण-भाषार्थ</summary>

अर्थ: हे भाई! सारा जगत माया के तीन गुणों में ही फसा हुआ है। जो मनुष्य गुरु की शरण पड़ता है (गुरु उसे) आत्मिक जीवन की समझ देता है। हे भाई! परमात्मा के नाम मेुं लीन हो के (माया के तीन गुणों की पकड़ से) बचना है, (अपनी तसल्ली के लिए) जा के पूछ लो उनको जिनको आत्मिक जीवन की समझ आ गई है।1।
</details>

<details><summary>दर्पण-पदार्थ</summary>

पद्अर्थ: छोडि = छोड़ के। चउथै = उस अवस्था में जहाँ माया के तीनों गुण प्रभाव नहीं डाल सकते। मनि = मन में। रहाउ।
</details>

<details><summary>दर्पण-भाषार्थ</summary>

अर्थ: हे मेरे मन! (माया के) तीन गुणों (के प्रभाव) को छोड़ के उस अवस्था में टिक जहाँ इन तीनों का जोर नहीं पड़ता। हे भाई! परमात्मा तेरे मन में (ही) बसता है, सदा परमात्मा की महिमा के गीत गाया कर। रहाउ।
</details>

<details><summary>दर्पण-पदार्थ</summary>

पद्अर्थ: नामै = नाम से ही। सभि = सारे। ऊपजे = आत्मिक जीवन प्राप्त करते हैं। नाइ विसरिऐ = अगर नाम बिसर जाए। मरि जाइ = (आत्मिक मौत) मर जाता है। अगिआनी = आत्मिक जीवन की सूझ से खाली। अंधु = माया के मोह में अंधा। मुहाइ = (आत्मिक जीवन की संपत्ति) लुटा के।2।
</details>

<details><summary>दर्पण-भाषार्थ</summary>

अर्थ: हे भाई! परमात्मा के नाम में जुड़ के ही सारे जीव आत्मिक जीवन जी सकते हैं। अगर नाम बिसर जाए, तो मनुष्य आत्मिक मौत मर जाता है। आत्मिक जीवन की समझ से वंचित जगत माया के मोह में अंधा हुआ रहता है। माया के मोह में सोए हुए मनुष्य आत्मिक जीवन की राशि पूंजी लुटा के जाते हैं।2।
</details>

<details><summary>दर्पण-पदार्थ</summary>

पद्अर्थ: भवजलु = संसार समुंदर। उतारि = उतारे, पार लंघाता है। उर = हृदय। धारि = टिका के।3।
</details>

<details><summary>दर्पण-भाषार्थ</summary>

अर्थ: हे भाई! जो मनुष्य गुरु की शरण पड़ कर (माया के मोह की नींद में से) जाग जाते हैं वे (संसार समुंदर में) डूबने से बच जाते हैं, (गुरु उनको) संसार समुंदर में से पार लंघा देता है। हे भाई! गुरु की शरण पड़ने वाला मनुष्य अपने हृदय में परमात्मा का नाम संभाल के रखता है, ये हरि-नाम ही जगत में (असली) लाभ है।3।
</details>

<details><summary>दर्पण-पदार्थ</summary>

पद्अर्थ: उथरे = (संसार समुंदर में डूबने से) बच जाते हैं। लाइ = लगा के। बेड़ा = जहाज। तुलहड़ा = सुंदर तुलहा (तुलहा = लकड़ी और घास आदि से बाँध के दरिया पार करने के लिए बनाया हुआ जुगाड़)। जितु = जिस में। जितु लगि = जिस में चढ़ के।4।
</details>

<details><summary>दर्पण-भाषार्थ</summary>

अर्थ: हे भाई! गुरु की शरण पड़ के परमात्मा के नाम में तवज्जो जोड़ के मनुष्य (संसार समुंदर में डूबने से) बच जाते हैं। हे नानक! (कह:) हे भाई! परमात्मा का नाम ही जहाज है, हरि नाम ही तुलहा है जिस पर चढ़ के मनुष्य (संसार समुंदर से) पार लांघ जाता है।4।9।
</details>

<details><summary>दर्पण-पदार्थ</summary>

पद्अर्थ: सुखु सागरु = सुखों का समुंदर। अंतरि = में। होर थै = किसी और जगह में। दुखि = दुख में। रोगि = रोग में। विआपिआ = ग्रसा हुआ। मरि = मर के। धाही = धाहें मार मार के।1।
</details>

<details><summary>दर्पण-भाषार्थ</summary>

अर्थ: हे भाई! जगत में गुरु (ही) सुख का सागर है, (गुरु के बिना) किसी और को सुख नहीं मिलता। जगत अपने अहंकार के कारण (गुरु से टूट के) दुख में रोग में ग्रसित रहता है, बार बार पैदा होता है मरता है, धाड़ें मार मार के रोता है (दुखी होता है)।1।
</details>

<details><summary>दर्पण-पदार्थ</summary>

पद्अर्थ: प्राणी = हे बंदे! सेवि = सेवा कर। गवाइ = गवा के। रहाउ।
</details>

<details><summary>दर्पण-भाषार्थ</summary>

अर्थ: हे बँदे! गुरु की शरण पड़, और आत्मिक आनंद ले। अगर तू गुरु की बताई हुई सेवा करेगा, तो सुख पाएगा। नहीं तो अपना जीवन व्यर्थ गुजार के (यहाँ से) चला जाएगा। रहाउ।
</details>

<details><summary>दर्पण-पदार्थ</summary>

पद्अर्थ: धातु = माया। करम = (निहित धार्मिक) कर्म। कमावहि = करते हैं। सादु = स्वाद। संधिआ = सवेरे दोपहर और शाम की पूजा। तरपणु = पित्रों और देवताओं को जल भेट करना।2।
</details>

<details><summary>दर्पण-भाषार्थ</summary>

अर्थ: हे भाई! गुरु से टूटे हुए मनुष्य माया के तीनों गुणों के प्रभाव में (निहित धार्मिक) कर्म करते हैं, पर उन्हें परमात्मा के नाम का स्वाद नहीं आता। तीनों वक्त संध्या पाठ करते हैं, पित्रों-देवताओं को जल अर्पण करते हैं, गायत्री मंत्र का पाठ करते हैं, पर आत्मिक जीवन की समझ के बिना उनको दुख ही मिलता है।2।
</details>

<details><summary>दर्पण-पदार्थ</summary>

पद्अर्थ: जिस नो = जिस को। पी = पी के। त्रिपतासे = तृप्त रहते हैं। आपु = स्वै भाव। गवाए = गवा के।3।
</details>

<details><summary>दर्पण-टिप्पनी</summary>

नोट: ‘जिस नो’ में ‘जिसु’ की ‘ु’ मात्रा संबंधक ‘नो’ के कारण हट गई है।
</details>

<details><summary>दर्पण-भाषार्थ</summary>

अर्थ: हे भाई! वह मनुष्य भाग्यशाली है जो गुरु की बताई हुई सेवा करता है (पर गुरु उसी को मिलता है) जिसे परमात्मा स्वयं मिलाए। (गुरु की शरण पड़ने वाले) मनुष्य अपने अंदर से स्वै-भाव दूर करके (गुरु से) परमात्मा के नाम का रस पी के सदा तृप्त रहते हैं।3।
</details>

<details><summary>दर्पण-पदार्थ</summary>

पद्अर्थ: अंधु = अंधों वाला काम। मगु = रास्ता। अखी = (अपनी) आँखों से। घरै अंदरि = घर में ही। घर अंदरि = घर में। सचु = सदा कायम रहने वाला प्रभु। पाए = ढूँढ लेता है।4।
</details>

<details><summary>दर्पण-भाषार्थ</summary>

अर्थ: हे भाई! ये जगत माया के मोह में अंधा हुआ पड़ा है, अंधों वाले ही सदा काम करता है। गुरु की शरण पड़े बिना (जीवन का सही) रास्ता नहीं मिल सकता। हे नानक! अगर इसे गुरु मिल जाए, तो (परमात्मा को) आँखों से देख लेता है, अपने हृदय-घर में सदा कायम रहने वाले परमात्मा को पा लेता है।4।10।
</details>

<details><summary>दर्पण-पदार्थ</summary>

पद्अर्थ: जुग चारे = चारों युगों में। भरमाई = भटकता है। दीन = कंगाल, भिखारी। सबदे = गुरु के शब्द द्वारा। देहि = तू देता है। बुझाई = समझ।1।
</details>

<details><summary>दर्पण-भाषार्थ</summary>

अर्थ: हे भाई! गुरु की शरण पड़े बिना मनुष्य को बहुत सारे दुख चिपके रहते हैं, मनुष्य सदा ही भटकता फिरता है। हे प्रभु! हम (जीव, तेरे दर के) भिखारी हैं, तू सदा ही (हमें) दातें देने वाला है, (मेहर कर, गुरु के) शब्द में जोड़ के आत्मिक जीवन की समझ दे।1।
</details>

<details><summary>दर्पण-पदार्थ</summary>

पद्अर्थ: आधारे = आसरा। रहाउ।
</details>

<details><summary>दर्पण-भाषार्थ</summary>

अर्थ: हे प्यारे प्रभु जी! (मेरे पर) मेहर कर, तेरे नाम की दाति देने वाला गुरु मुझे मिला, और (मेरी जिंदगी का) सहारा अपना नाम मुझे दे। रहाउ।
</details>

<details><summary>दर्पण-पदार्थ</summary>

पद्अर्थ: मनसा = मनीषा, वासना। मारि = मार के। दुबिधा = दो किस्मा पन, डाँवा डोल हालत। सहजि = आत्मिक अडोलता में। किलबिख = पाप।2।
</details>

<details><summary>दर्पण-भाषार्थ</summary>

अर्थ: (हे भाई! गुरु की शरण पड़ कर जिस मनुष्य ने) बेअंत प्रभु का नाम हासिल कर लिया (नाम की इनायत से) वासना खत्म करके उसकी मानसिक डाँवा डोल हालत आत्मिक अडोलता में लीन हो जाती है। हे भाई! परमात्मा का नाम सारे पाप काटने के समर्थ है (जो मनुष्य नाम प्राप्त कर लेता है) हरि-नाम का स्वाद चख के उसका मन पवित्र हो जाता है।2।
</details>

[[0604]]
<details><summary>दर्पण-पदार्थ</summary>

पद्अर्थ: सबदि = शब्द से। मरहु = (विकारों की ओर से) अछोह हो जाओ। जीवहु = आत्मिक जीवन हासिल कर लोगे। सद ही = सदा ही। मरणु = आत्मिक मौत। अंम्रितु = आत्मिक जीवन देने वाला जल। मनि = मन में।3।
</details>

<details><summary>दर्पण-भाषार्थ</summary>

अर्थ: हे भाई! गुरु के शब्द में जुड़ के (विकारों से) अछोह हो जाओ, फिर सदा के लिए ही आत्मिक जीवन जीते रहोगे, फिर कभी आत्मिक मौत नजदीक नहीं फटकेगी। जो भी मनुष्य गुरु के शब्द के द्वारा हरि-नाम प्राप्त कर लेता है उसको ये आत्मिक जीवन देने वाला नाम सदा के लिए मन में मीठा लगने लगता है।3।
</details>

<details><summary>दर्पण-पदार्थ</summary>

पद्अर्थ: दातै = दाते ने। हथि = हाथ में। देई = देता है। जापहि = आदर पाते हैं, प्रगट होते हैं।4।
</details>

<details><summary>दर्पण-भाषार्थ</summary>

अर्थ: हे भाई! दातार ने (नाम की ये) दाति अपने हाथ में रखी हुई है, जिसे चाहता है उसे दे देता है। हे नानक! जो मनुष्य प्रभु के नाम-रंग में रंगे जाते हैं, वह (यहाँ) सुख पाते हैं, परमात्मा की हजूरी में भी वही मनुष्य आदर मान पाते हैं।4।11।
</details>

<details><summary>दर्पण-पदार्थ</summary>

पद्अर्थ: सहज धुनि = आत्मिक अडोलता की लहर। उपजै = पैदा हो जाती है। गति = उच्च आत्मिक अवस्था। तद ही = तब ही। मनि = मन में। नामे नामि = नाम में ही नाम में, सदा नाम में ही।1।
</details>

<details><summary>दर्पण-भाषार्थ</summary>

अर्थ: हे भाई! जब मनुष्य गुरु की शरण पड़ता है तब (इसके अंदर) आत्मिक अडोलता की लहर चल पड़ती है। तब ही (गुरु की शरण पड़ के ही) मनुष्य उच्च आत्मिक अवस्था और ऊँची मति हासिल करता है। सदा कायम रहने वाला हरि-नाम मनुष्य के मन में आ बसता है, और मनुष्य सदा नाम में ही लीन रहता है।1।
</details>

<details><summary>दर्पण-पदार्थ</summary>

पद्अर्थ: बउराना = कमला, झल्ला। मनमुखि = अपने मन के पीछे चलने वाला। भरमि = भटकना में। रहाउ।
</details>

<details><summary>दर्पण-भाषार्थ</summary>

अर्थ: हे भाई! गुरु की शरण पड़े बिना सारा जगत (माया के मोह में) पागल हुआ फिरता है। अपने मन के पीछे चलने वाला मनुष्य (माया के मोह में) अंधा हो के गुरु के शब्द के साथ गहरी सांझ नहीं डालता। झूठी दुनिया के कारण भटकना में पड़ कर गलत राह पर पड़ा रहता है। रहाउ।
</details>

<details><summary>दर्पण-पदार्थ</summary>

पद्अर्थ: भुलाइआ = गलत रास्ते पर पड़ा रहता है। ऊभउ = खड़ा हुआ।2।
</details>

<details><summary>दर्पण-भाषार्थ</summary>

अर्थ: हे भाई! मनुष्य त्रैगुणी माया में पड़ कर कुमार्ग पर पड़ा रहता है, और अहंकार के कारण मोह के बंधन बढ़ाने वाले काम ही करता है। उसके सिर पर हर वक्त जनम-मरन का चक्र हर समय टिका रहता है, और जनम-मरण में पड़ कर दुख सहता रहता है।2।
</details>

<details><summary>दर्पण-पदार्थ</summary>

पद्अर्थ: वरतहि = प्रभाव डाले रखते हैं। पति = इज्जत। चउथा पदु = वह आत्मिक दर्जा जहाँ माया के तीन गुण अपना असर नहीं डाल सकते। नामि = नाम से।3।
</details>

<details><summary>दर्पण-भाषार्थ</summary>

अर्थ: हे भाई! माया के तीन गुण सारे संसार पर अपना प्रभाव डाले रखते हैं, (इनके असर तले मनुष्य) अहंम् में फंस के सम्मान गवा लेता है। जो मनुष्य गुरु की शरण पड़ता है, वह उस आत्मिक अवस्था को पहचान लेता है जहाँ माया के तीनों गुण असर नहीं डाल सकते, परमात्मा के नाम में टिक के वह आत्मिक आनंद लेता है।3।
</details>

<details><summary>दर्पण-पदार्थ</summary>

पद्अर्थ: सभि = सारे। आपे = आप ही। निसतारा = पार उतारा, पूर्ण मुक्ति।4।
</details>

<details><summary>दर्पण-भाषार्थ</summary>

अर्थ: हे प्रभु! माया के ये तीनों गुण तेरे ही बनाए हुए हैं, तू स्वयं ही (सब को) पैदा करने वाला है। (जगत में) वही होता है जो तू करता है। हे नानक! (कह: हे भाई!) परमात्मा के नाम में जुड़ने से (माया के तीनों गुणों से) पूरी तरह से मुक्ति मिल जाती है। मनुष्य गुरु के शब्द की इनायत से ही (अपने अंदर से) अहंकार दूर कर सकता है।4।12।
</details>

<details open><summary>विश्वास-प्रस्तुतिः</summary>

सोरठि महला ४ घरु १ ੴ सतिगुर प्रसादि ॥
</details>

<details><summary>मूलम्</summary>

सोरठि महला ४ घरु १ ੴ सतिगुर प्रसादि ॥
</details>

<details><summary>दर्पण-पदार्थ</summary>

पद्अर्थ: आपे = स्वयं ही। वरतदा = (हर जगह) मौजूद है। अपाहु = अ+पाहु, पाह से रहित, निर्लिप। साचा = सदा कायम रहने वाला। साहु = शाहूकार, वणजारों को राशि देने वाला। सचु = सदा स्थिर। वेसाहु = राशि, पूंजी, संपत्ति, धन-दौलत।1।
</details>

<details><summary>दर्पण-भाषार्थ</summary>

अर्थ: हे भाई! प्रभु स्वयं ही हर जगह मौजूद है (व्यापक होते हुए भी) प्रभु स्वयं ही निर्लिप (भी) है। जगत-बणजारा प्रभु स्वयं ही है (जगत-बणजारे को राशि-पूंजी देने वाला भी) सदा कायम रहने वाला प्रभु स्वयं ही शाहूकार है। प्रभु स्वयं ही वणज है, स्वयं ही व्यापार करने वाला है, स्वयं ही सदा-स्थिर रहने वाली राशि-पूंजी है।1।
</details>

<details><summary>दर्पण-पदार्थ</summary>

पद्अर्थ: मन = हे मन! सलाह = महिमा। ते = से। अंम्रितु = आत्मिक जीवन देने वाला। अगम = अगम्य (पहुँच से परे)। अथाह = जिसके अस्तित्व की गहराई नहीं पाई जा सकती। रहाउ।
</details>

<details><summary>दर्पण-भाषार्थ</summary>

अर्थ: हे (मेरे) मन! सदा परमात्मा का नाम स्मरण किया कर, महिमा किया कर। (हे भाई!) गुरु की मेहर से ही वह प्यारा प्रभु मिल सकता है, जो आत्मिक जीवन देने वाला है, जो अगम्य (पहुँच से परे) है, और जो बहुत गहरा है। रहाउ।
</details>

<details><summary>दर्पण-पदार्थ</summary>

पद्अर्थ: सुणि = सुन के। वेखदा = संभाल करता है। मुखि = मुंह से। मुहाहु = मोह लेने वाले बोल, मीठे बोल। उझड़ि = गलत रास्ते पर। सभु = हर जगह।2।
</details>

<details><summary>दर्पण-भाषार्थ</summary>

अर्थ: हे भाई! प्रभु स्वयं ही (जीवों की अरदासें) सुन के सब की संभाल करता है, स्वयं ही मुँह से (जीवों को ढाढस देने के लिए) मीठे बोल बोलता है। प्यारा प्रभु सवयं ही (जीवों को) गलत राह पर डाल देता है, स्वयं ही (जिंदगी का सही) रास्ता दिखाता है। हे भाई! हर जगह प्रभु स्वयं ही स्वयं है (इतने कुछ का मालिक होते हुए भी) प्रभु बेपरवाह रहता है।2।
</details>

<details><summary>दर्पण-पदार्थ</summary>

पद्अर्थ: सिरि = सिरि सिरि, हरेक के सिर पर। धंधड़ै = धंधे में। लाहु = लगाता है। साखती = बनतर, रचना। मरि जाहु = मर जाता है। पातणी = पत्तन का मल्लाह।3।
</details>

<details><summary>दर्पण-भाषार्थ</summary>

अर्थ: हे भाई! प्रभु खुद ही (सब जीवों को) पैदा करता है, स्वयं ही हरेक जीव को माया के चक्कर में लगाए रखता है, प्रभु खुद ही (जीवों की) बनतर बनाता है, खुद ही मारता है, (तो उसका पैदा किया हुआ जीव) मर जाता है। प्रभु खुद ही (संसार नदी पर) पत्तन है, खुद ही मल्लाह है, खुद ही (जीवों को) पार लंघाता है।3।
</details>

<details><summary>दर्पण-पदार्थ</summary>

पद्अर्थ: सागरु = समुंदर। बोहिथा = जहाज़। खेवटु = मल्लाह। चढ़ि = (जहाज़ में) चढ़ के। चोज = करिश्मे, तमाशे। करि = कर के। बखसि = बख्शिश कर के, दया करके।4।
</details>

<details><summary>दर्पण-भाषार्थ</summary>

अर्थ: हे भाई! प्रभु खुद ही (संसार-) समुंदर है, खुद ही जहाज है, खुद ही गुरु-मल्लाह हो के जहाज़ को चलाता है। प्रभु खुद ही (जहाज़ में) चढ़ के पार होता है। प्रभु-पातशाह करिश्मे-तमाशे करके खुद ही (इन तमाशों को) देख रहा है। हे नानक! (कह:) प्रभु खुद ही (सदा) दया का श्रोत है, खुद ही कृपा करके (अपने पैदा किए हुए जीवों को अपने साथ) मिला लेता है।4।1।
</details>

<details><summary>दर्पण-पदार्थ</summary>

पद्अर्थ: आपे = खुद ही। अंडज = अण्डे से पैदा होने वाली श्रेणी। जेरज = गर्भ/जिउर से पैदा होने वाली। सेतज = पसीने से पैदा होने वाली। उतभुज = उगने वाले (बनस्पति)। खंड = धरती के हिस्से। लोइ = लोक, भवन। सूतु = धागा। मणीआ = मणके (जीव)। करि = कर के। सकती = शक्ति। परोइ = परोता है। सूतधारु = सूत्रधार, धागे को अपने हाथ पकड़े रखने वाला। खिंचे = खीचता है। ढहि = गिरा के।1।
</details>

<details><summary>दर्पण-भाषार्थ</summary>

अर्थ: हे भाई! प्रभु स्वयं ही (चारों खाणियां) अण्डज, जेरज, सेतज और उत्भुज है, प्रभु खुद ही (धरती के नौ) खण्ड है, प्रभु स्वयं ही (सृष्टि के) सारे भवन है। प्रभु खुद ही (सत्य-रूप) धागा (सूत्र) है, प्रभु खुद (बेअंत जीव के रूप में) अनेक मणके है, प्रभु खुद ही अपनी ताकत बना के जगत को (धागे में) परोता है। प्रभु खुद ही धागे को अपने हाथ में पकड़ के रखने वाला (सूत्रधार) है। जब वह (जगत में से) धागे को खींच लेता है, तब (जगत) गिर के ढेरी हो जाता है (जगत-रचना समाप्त हो जाती है)।1।
</details>

[[0605]]
<details><summary>दर्पण-पदार्थ</summary>

पद्अर्थ: निधान = खजाना। अंम्रितु = आत्मिक जीवन देने वाला जल। मुखि = मुंह में। चोइ = टपकाता है, चोअता है। रहाउ।
</details>

<details><summary>दर्पण-भाषार्थ</summary>

अर्थ: हे मेरे मन! मुझे परमात्मा के बिना (कहीं भी) कोई और नहीं दिखता। उस परमात्मा का नाम-खजाना गुरु में मौजूद है। गुरु मेहर करके आत्मिक जीवन देने वाला नाम-जल (सिख के) मुँह में टपकाता है। रहाउ।
</details>

<details><summary>दर्पण-पदार्थ</summary>

पद्अर्थ: जल थलि = जल में थल में। सभतु = हर जगह। समाहदा = पहुँचाता है।2।
</details>

<details><summary>दर्पण-भाषार्थ</summary>

अर्थ: हे भाई! प्रभु खुद ही पानी में धरती में हर जगह मौजूद है। प्रभु खुद ही जो कुछ करता है वह (जगत में) घटित होता है। प्रभु खुद ही सब जीवों को रिजक पहुँचाता है (रिजक देने वाला) उसके बिना और कोई नहीं है। प्रभु खुद ही (जगत के सारे) खेल खेल रहा है, वह स्वयं जो कुछ करता है वही होता है।2।  
अर्थ: हे भाई! पवित्र प्रभु (हर जगह) खुद ही खुद है, वह खुद ही पवित्र शोभा का मालिक है। प्रभु खुद ही अपना मूल्य पा सकने वाला है, जो कुछ खुद ही करता है वही होता है। प्रभु का स्वरूप बयान नहीं किया जा सकता, वह अदृश्य है। अपने स्वरूप की समझ वह आप ही देने वाला है।3।
</details>

<details><summary>दर्पण-पदार्थ</summary>

पद्अर्थ: गंभीरु = गहरे जिगरे वाला। तिसु जेवडु = उस जितना बड़ा। सभि = सारे। गुरमुखि = गुरु से।4।
</details>

<details><summary>दर्पण-भाषार्थ</summary>

अर्थ: हे भाई! प्रभु ही (जैसे, एक) बेअंत गहरा (समुंदर) है। उसके बराबर का और कोई नहीं है। सारे जीवों में व्यापक हो के आप ही सारे भोग भोगता है, हरेक स्त्री-पुरुष में हर जगह वहआप ही आप है। हे नानक! वह प्रभु सारे जगत में छुपा हुआ मौजूद है। गुरु की शरण पड़ने से उसकी सर्व-व्यापकता का प्रकाश होता है।4।2।
</details>

<details><summary>दर्पण-टिप्पनी</summary>

नोट: अंक ४ को ‘चउथा’ पढ़ना है। ये हिदायत उदाहरण स्वरूप है। शब्द ‘महला’ के साथ अंक १,२,३,४,५ आदि को हर जगह पहला, दूजा, तीजा, चौथा, पंजवां आदि ही पढ़ना है। इसका भाव है: गुरु नानक पहला शरीर, दूजा शरीर, तीजा शरीर, चउथा शरीर, पंजवां शरीर आदि।
</details>

<details><summary>दर्पण-पदार्थ</summary>

पद्अर्थ: सभु = हर जगह। थापि = पैदा करके। उथापै = नाश करता है। वेखि = देख के। विगसदा = खुश होता है। करि = कर के। चोज = तमाशे। आपै = अपने आप को। वणि = बन में। तिणि = तृण में। सभतु = हर जगह। गुरमुखि = गुरु के द्वारा। जापै = दिखता है।1।
</details>

<details><summary>दर्पण-भाषार्थ</summary>

अर्थ: हे भाई! हर जगह प्रभु खुद ही खुद है, खुद ही (जगत को) पैदा करके खुद ही नाश कर देता है। प्रभु खुद ही (जगत-रचना को) देख के खुश होता है, करिश्मे-तमाशे रच के खुद ही देखता है, अपने आप को ही देखता है। प्रभु आप ही (हरेक) बन में (हरेक) तीले में हर जगह मौजूद है। गुरु की शरण पड़ा वह प्रभु दिखाई दे जाता है।1।
</details>

<details><summary>दर्पण-पदार्थ</summary>

पद्अर्थ: रसि = रस से। ध्रापै = तृप्त हो जाता है। चखि = चख के। जापै = मालूम होता है। रहाउ।
</details>

<details><summary>दर्पण-भाषार्थ</summary>

अर्थ: हे मेरे मन! सदा परमात्मा (के नाम) को जपा कर, (जो मनुष्य जपता है वह) नाम के रस से (माया की ओर से) तृप्त हो जाता है। हे मन! आत्मिक जीवन देने वाला हरि-नाम-जल बहुत स्वादिष्ट है, बहुत मीठा है। गुरु के शब्द के द्वारा चख के ही पता चलता है। रहाउ।
</details>

<details><summary>दर्पण-पदार्थ</summary>

पद्अर्थ: आपे = खुद ही। तीरथु = दरिया का किनारा। तुलहड़ा = दरिया पार करने के लिए लकड़ी का बनाया हुआ गठा। वताइदा = बिखेरता है।2।
</details>

<details><summary>दर्पण-भाषार्थ</summary>

अर्थ: हे भाई! प्रभु आप ही दरिया का किनारा है, आप ही (दरिया से पार लांघने के लिए) तुलहा है, आप ही (दरिया से) पार लांघता है, अपने आप को ही पार लंघाता है। प्रभु खुद ही (माया का) जाल बिछाता है (उस जाल में फसने वाली) जगत रूपी मछली भी अपने आप को ही बनाता है। (फिर भी वह) आप भूलने वाला नहीं है, वह कभी (भी माया-जाल में फसने वाली) भूल नहीं करता। उसके बराबर का और कोई नहीं दिखता।2।
</details>

<details><summary>दर्पण-पदार्थ</summary>

पद्अर्थ: नादु = (सिंङी की) आवाज। धुनि = सुर। तापै = तपता है।3।
</details>

<details><summary>दर्पण-भाषार्थ</summary>

अर्थ: हे भाई! प्रभु स्वयं ही (जोगी के बजाने वाली) सिंगी है, स्वयं ही (उस बजती सिंगी की) आवाज है, स्वयं ही (सिंगी के) सुर बजाता है। वह सर्व-व्यापक प्रभु आप ही जोगी है, आप ही (धूणियों आदि से) तप करता है। प्रभु आप ही गुरु है, आप ही सिख है, आप ही अपने आप को उपदेश करता है।3।
</details>

<details><summary>दर्पण-पदार्थ</summary>

पद्अर्थ: अंम्रितु = आत्मिक जीवन देने वाला नाम जल। रसु = स्वाद। रसि = रस से। ध्रापै = तृप्त होता है।4।
</details>

<details><summary>दर्पण-भाषार्थ</summary>

अर्थ: हे भाई! प्रभु आप ही (जीवों से अपना) नाम जपाता है (जीवों में व्याप्त हो के) आप ही अपना नाम जपता है। आप ही आत्मिक जीवन देने वाला नाम-जल है, आप ही उस नाम-रस को पीता है, अपने आप को पीता है। हे दास नानक! प्रभु आप ही अपनी महिमा करता है, आप ही अपने नाम-रस से तृप्त होता है।4।3।
</details>

<details><summary>दर्पण-पदार्थ</summary>

पद्अर्थ: कंडा = तराजू की ऊपरी बीच की सूई। तराजी = तराजू। प्रभि = प्रभु ने। तोलि = तोल से, बाँट से। साहु = शाह, शाहूकार। साजीअनु = उस (प्रभु) ने सजाई है। पिआरै = प्यारे (प्रभु) ने। पिदे = तराजू के पीछे वाले छाबे में। टंकु = चार मासे का बाँट।1।
</details>

<details><summary>दर्पण-भाषार्थ</summary>

अर्थ: हे भाई! प्रभु ने खुद ही धरती पैदा की हुई है, (अपनी मर्यादा रूपी तराजू के) पीछे के छाबे में चार मासे बाँट रख के (प्रभु ने खुद ही इस सृष्टि को मर्यादा में रखा हुआ है। ये काम उस प्रभु के लिए बहुत साधारण और आसान सा है)। वह तराजू भी प्रभु खुद ही है, उस तराजू की सुई भी प्रभु खुद ही है, प्रभु ने खुद ही बाँट से (इस सृष्टि को) तोला हुआ है (अपने हुक्म में रखा हुआ है)। प्रभु खुद ही (इस धरती पर वणज करने वाला) शहूकार है, खुद ही (जीव-रूप हो के) वणज करने वाला है, खुद ही वणज कर रहा है।1।
</details>

<details><summary>दर्पण-पदार्थ</summary>

पद्अर्थ: मन = हे मन! निधान = खजाना। गुरि पूरै = पूरे गुरु ने। रहाउ।
</details>

<details><summary>दर्पण-भाषार्थ</summary>

अर्थ: हे मेरे मन! सदा परमात्मा का स्मरण कर, (जिस किसी ने स्मरण किया है, उसने) सुख पाया है। हे भाई! परमात्मा का नाम (सारे) सुखों का खजाना है (जो मनुष्य गुरु की शरण पड़ा है) पूरे गुरु ने उसे परमात्मा का नाम मीठा अनुभव करा दिया है। रहाउ।
</details>

<details><summary>दर्पण-पदार्थ</summary>

पद्अर्थ: आपे = आप ही। हुकमि = हुक्म के द्वारा। वरतदा = मौजूद है। बंधि = बाँध के। भउ = डर। बंनि = बाँध के। सीहु = शेर (को)। हढाइआ = घुमा रहा है।2।
</details>

<details><summary>दर्पण-भाषार्थ</summary>

अर्थ: हे भाई! प्रभु प्यारा खुद ही धरती पैदा करने वाला है, आप ही पानी पैदा करने वाला है, आप ही सब कुछ करता है आप ही (जीवों से सब कुछ) करवाता है। आप ही अपने हुक्म अनुसार हर जगह कार्य चला रहा है, पानी को मिट्टी से (उसने अपने हुक्म में ही) बाँध रखा है (पानी मिट्टी को बहा नहीं सकता, पानी में उसने) खुद ही अपना डर रखा है, (जैसे) बकरी शेर को बाँध के घुमा रही है।2।
</details>

[[0606]]
<details><summary>दर्पण-पदार्थ</summary>

पद्अर्थ: कासठ = काष्ठ, लकड़ी। भै = डर के कारण। अगनि = आग। मारि = मार के। सभि = सारे।3।
</details>

<details><summary>दर्पण-भाषार्थ</summary>

अर्थ: हे भाई! प्रभु खुद ही लकड़ी (पैदा करने वाला) है, (आप ही आग बनाने वाला है) लकड़ी में उसने खुद ही आग टिका रखी है। प्रभु प्यारा खुद ही अपना हुक्म वरता रहा है (उसके हुक्म में) आग (लकड़ी को) जला नहीं सकती। प्रभु खुद ही मार के जिंदा करने वाला है। सारे जीव उसके परोए हुए ही सांस ले रहे हैं।3।
</details>

<details><summary>दर्पण-पदार्थ</summary>

पद्अर्थ: ताणु = ताकत। दीबाणु = दरबार लगाने वाला, हाकिम। कारै = कार में। चलीऐ = चल सकते हैं। पिआरे = हे प्यारे (भाई!)। प्रभ भाइआ = प्रभु को अच्छा लगता है। जंती = बाजा बजाने वाला। जंतु = जंत्र, बाजा। वजहि = बजते हैं।4।
</details>

<details><summary>दर्पण-भाषार्थ</summary>

अर्थ: हे भाई! प्रभु खुद ही ताकत है, खुद ही (शक्ति इस्तेमाल करने वाला) हाकिम है, (सारे जगत को उसने) अपने आप ही काम में लगाया हुआ है। हे प्यारे सज्जन! जैसे प्रभु खुद जीवों को चलाता है, जैसे मेरे हरि प्रभु को भाता है, वैसे ही चल सकते हैं। हे दास नानक! प्रभु खुद ही (जीव-) बाजा (बनाने वाला) है, खुद बाजा बजाने वाला है, सारे जीव-बाजे उसके बजाए बज रहे हैं।4।4।
</details>

<details><summary>दर्पण-पदार्थ</summary>

पद्अर्थ: करि = कर के, बना के। चानाणु = प्रकाश। ताणु = सहारा, आसरा। सुघड़ु = निपुण आत्मिक घाड़त वाला। सुजाणु = सयाना, सबके दिल की जानने वाला।1।
</details>

<details><summary>दर्पण-भाषार्थ</summary>

अर्थ: हे भाई! वह प्यारा प्रभु खुद ही सृष्टि पैदा करता है, और (सुष्टि को) रौशन करने के लिए सूर्य चंद्रमा बनाता है। प्रभु खुद ही निआसरों का आसरा है, जिन्हें कोई आदर-मान नहीं देता उनको आदर-मान देने वाला है। वह प्यारा प्रभु सुंदर आत्मिक घाड़त वाला है, सबके दिल की जानने वाला है, वह मेहर करके आप सबकी रक्षा करता है।1।
</details>

<details><summary>दर्पण-पदार्थ</summary>

पद्अर्थ: नीसाणु = जीवन सफर में राहदारी। रहाउ।
</details>

<details><summary>दर्पण-भाषार्थ</summary>

अर्थ: हे मेरे मन! परमात्मा का नाम स्मरण किया कर। (नाम ही जीवन-यात्रा के लिए) राहदारी है। हे भाई! साधु-संगत में मिल के तू परमात्मा का ध्यान धरा कर, (ध्यान की इनायत से) दुबारा जनम-मरन का चक्कर नहीं रहेगा। रहाउ।
</details>

<details><summary>दर्पण-पदार्थ</summary>

पद्अर्थ: वरतदा = बाँटता। परवाणु = स्वीकार (करता है)। बखस = बख्शिश। सचु = सदा कायम रहने वाला। नीसाणु = निशान, झण्डा, प्रकाश स्तम्भ।, हुकमि = हुक्म अनुसार। फुरमाणु = हुक्म।2।
</details>

<details><summary>दर्पण-भाषार्थ</summary>

अर्थ: हे भाई! वह प्यारा प्रभु खुद ही (जीवों को अपने) गुणों की दाति देता है, खुद ही जीवों को अपनी हजूरी में स्वीकार करता है। प्रभु खुद ही सब पर बख्शिश करता है, वह खुद ही (जीवों के लिए) सदा कायम रहने वाला प्रकाश-स्तम्भ है। वह प्यारा प्रभु खुद ही (जीवों को) हुक्म में चलाता है, खुद ही हर जगह हुक्म चलाता है।2।
</details>

<details><summary>दर्पण-पदार्थ</summary>

पद्अर्थ: भंडार = खजाने। दाणु = दान, बख्शीश। माणु = आदर। ताड़ी = समाधि। गुणी निधानु = गुणों का खजाना।3।
</details>

<details><summary>दर्पण-भाषार्थ</summary>

अर्थ: हे भाई! वह प्यारा प्रभु (अपनी) भक्ति के खजानों वाला है, खुद ही (जीवों को अपनी भक्ति की) दाति देता है। प्रभु खुद ही (जीवों से) सेवा-भक्ति करवाता है, और खुद ही (सेवा-भक्ति करने वालों को जगत से) आदर दिलवाता है। वह प्रभु खुद ही गुणों का खजाना है, और खुद ही (अपने गुणों में) समाधि लगाता है।3।
</details>

<details><summary>दर्पण-पदार्थ</summary>

पद्अर्थ: परधाणु = जाने माने। तुलु = तराजू। परवाणु = बॉट (तौलने वाले)।4।
</details>

<details><summary>दर्पण-भाषार्थ</summary>

अर्थ: हे भाई! वह प्रभु प्यारा आप ही सबसे बड़ा है और जाना-माना है। वह खुद ही (अपना) तौल और पैमाना बरत के (अपने पैदा किए हुए जीवों का) मूल्य डालता है। वह प्रभु आप अतुल्य है (उसकी प्रतिभा की पैमाइश नहीं हो सकती) वह (जीवों के जीवन सदा) तौलता है। हे दास नानक! (कह:) मैं सदा उससे सदके जाता हूँ।4।5।
</details>

<details><summary>दर्पण-पदार्थ</summary>

पद्अर्थ: उमाहा = उत्साह। सबदि = शब्द में। समाहा = लीनता पैदा करता है। लेखणि = कलम।1।
</details>

<details><summary>दर्पण-भाषार्थ</summary>

अर्थ: हे भाई! प्यारा प्रभु खुद ही (जीवों को अपनी) सेवा-भक्ति में जोड़ता है, खुद ही भक्ति करने का उत्साह देता है। प्रभु खुद ही (जीवों को) गुण गाने के लिए प्रेरित करता है, खुद ही (जीवों को) गुरु के शब्द में जोड़ता है। प्रभु खुद ही कलम है, खुद ही कलम चलाने वाला है, और, खुद ही (जीवों के माथे पर भक्ति का) लेख लिखता है।1।
</details>

<details><summary>दर्पण-पदार्थ</summary>

पद्अर्थ: ओमाहा = उत्साह (से)। अनदिनु = हर रोज, हर वक्त। गुरि पूरै = पूरे गुरु के द्वारा। रहाउ।
</details>

<details><summary>दर्पण-भाषार्थ</summary>

अर्थ: हे मेरे मन! परमात्मा का नाम उत्साह से जपा कर। पूरे गुरु के द्वारा हरि-नाम का लाभ कमा ले। (जो) भाग्यशाली मनुष्य (नाम जपता है, उसे) हर समय आत्मिक सुख मिला रहता है। रहाउ।
</details>

<details><summary>दर्पण-पदार्थ</summary>

पद्अर्थ: गोपी = ग्वालों की स्त्रीयां। कानु = कृष्ण। बनि = जंगल में, विंद्रावन में। सावल सुंदरा = साँवले रंग वाला सुंदर (कृष्ण)। वंसु = बाँसुरी। कुवलीआपीड़ु = कृष्ण को मारने के लिए कंस द्वारा भेजा हुआ हाथी। रूपि = रूप में। पचाहा = नाश।2।
</details>

<details><summary>दर्पण-भाषार्थ</summary>

अर्थ: हे भाई! प्रभु ही गोपियां है, खुद ही कृष्ण है, खुद ही (विंद्रावन) जंगल में गईयां चराने वाला है। प्रभु खुद साँवले रंग का सुंदर कृष्ण है, खुद ही बाँसुरी बजाने वाला है। प्रभु खुद ही बालक-रूप (कृष्ण-रूप) में (कंस के भेजे हुए हाथी) कुवल्यापीड़ का नाश करने वाला है।2।
</details>

<details><summary>दर्पण-पदार्थ</summary>

पद्अर्थ: अखाड़ा = (जगत) भूमि, मैदान। चोजाहा = तमाशे, खेल। चंडूरु = कंस के पहलवान का नाम। कंसु = केसी। मुगधाहा = मूर्खों का।3।
</details>

<details><summary>दर्पण-भाषार्थ</summary>

अर्थ: हे भाई! प्रभु खुद ही (इस जगत का) अखाड़ा बनाने वाला है, (इस जगत अखाड़े में) खुद ही कौतक-तमाशे रच के देख रहा है। प्रभु खुद ही बालक रूप कृष्ण को पैदा करने वाला है, और, खुद ही उससे चंडूर, केसी और कंस को मरवाने वाला है। खुद ही ताकत (देने वाला) है, और खुद ही मूर्खों की ताकत तोड़ देता है।3।
</details>

[[0607]]
<details><summary>दर्पण-पदार्थ</summary>

पद्अर्थ: सभु = सारा। वसि = वश में। गलि = गले मे। जेवड़ी = रस्सी। खिंचै = खीचता है। गरबै = अहंकार करता है। पचसी = नाश हो जाएगा।4।
</details>

<details><summary>दर्पण-भाषार्थ</summary>

अर्थ: हे भाई! प्यारा प्रभु खुद ही सारे जगत को पैदा करता है, (जगत को आप ही अपने) वश में रखता है (जीवों की जीवन-) जुगति अपने हाथ में रखता है। प्रभु स्वयं ही (सब जीवों के) गले में रस्सी डाले रखता है, जैसे प्रभु (उस रस्सी को) खींचता है वैसे ही जीव (जीवन-राह पर) चलते हैं। हे नानक! (कह:) हे पयारे सज्जन! जो मनुष्य (अपने किसी बल आदि का) अहंकार करता है वह तबाह हो जाता है (आत्मिक मौत सहेड़ लेता है)। हे भाई! परमात्मा का नाम जपा कर, उसकी भक्ति में लीन रहा कर।4।6।
</details>

<details><summary>दर्पण-पदार्थ</summary>

पद्अर्थ: मनमुखि = अपने मन के पीछे चलने वाला मनुष्य। अहंकारी = अहंकार के असर तले। साधू = गुरु। परसत = छूते हुए।1।
</details>

<details><summary>दर्पण-भाषार्थ</summary>

अर्थ: हे भाई! अपने मन के पीछे चलने वाला मनुष्य अनेको जन्मों से (परमात्मा से) विछुड़ा हुआ दुख सहता चला आता है, (इस जन्म में भी अपने मन का मुरीद रह के) अहंकार के आसरे ही कर्म करता रहता है। (पर) गुरु के चरण छूते ही उसे परमात्मा मिल जाता है। हे गोबिंद! (गुरु की शरण की इनायत से) वह तेरी शरण आ पड़ता है।1।
</details>

<details><summary>दर्पण-पदार्थ</summary>

पद्अर्थ: अति = बहुत। सत संग = साधु-संगत। हिरदै = हृदय में। मुरारी = (मुर+अरी) परमात्मा। रहाउ।
</details>

<details><summary>दर्पण-भाषार्थ</summary>

अर्थ: जब (किसी भाग्यशाली मनुष्य को) भले मनुष्यों वाली संगति प्राप्त होती है, उसे अपने हृदय में शांति देने वाला परमात्मा आ मिलता है, परमात्मा के साथ उसकी बड़ी गहरी प्रीति बन जाती है। रहाउ।
</details>

<details><summary>दर्पण-पदार्थ</summary>

पद्अर्थ: भाउ = प्यार। गवारी = मूर्ख लोग। न बूझहि = नहीं समझते। वीचारी = विचार के, तवज्जो/ध्यान जोड़ के।2।
</details>

<details><summary>दर्पण-भाषार्थ</summary>

अर्थ: हे प्रभु! तू हर वक्त सब जीवों के हृदय में छुपा हुआ टिका रहता है, मूर्ख मनुष्य तेरे साथ प्यार (के महत्व) को नहीं समझते। (हे भाई!) जिस मनुष्य को सर्व-व्यापक प्रभु का रूप गुरु मिल जाता है उसके अंदर परमात्मा प्रगट हो जाता है। वह मनुष्य परमात्मा के गुणों में तवज्जो जोड़ के गुण गाता रहता है।2।
</details>

<details><summary>दर्पण-पदार्थ</summary>

पद्अर्थ: गुरमुखि = गुरु की शरण पड़ने वाले मनुष्य। साति = शांति, ठण्ड, आत्मिक अडोलता। दुरमति = बुरी मति। निवारी = दूर कर ली। आतम = सब जीवों में। चीनि = पहचान के।3।
</details>

<details><summary>दर्पण-भाषार्थ</summary>

अर्थ: हे भाई! जो मनुष्य गुरु की शरण आ पड़ता है उसके अंदर (आत्मिक जीवन का) प्रकाश हो जाता है, उसके अंदर ठंड पड़ जाती है, वह मनुष्य अपने अंदर से बुरी मति वाली मति दूर कर लेता है (ये दुर्मति ही विकारों की सड़न पैदा कर रही थी)। वह मनुष्य अपने अंदर परमात्मा को बसता पहचान के आत्मिक आनंद प्राप्त कर लेता है। हे सर्व-व्यापक प्रभु! ये तेरी साधु-संगत की ही इनायत है।3।
</details>

<details><summary>दर्पण-पदार्थ</summary>

पद्अर्थ: पुरखै = उस मनुष्य को। पुरखु = अकाल पुरख, सर्व व्यापक परमात्मा। सहज सुख = आत्मिक अडोलता का सुख। अनदिनु = हर रोज, हर वक्त। जागतु रहै = (माया के मोह से) सचेत रहता है। बनवारी = परमात्मा (में लीन रह के)।4।
</details>

<details><summary>दर्पण-भाषार्थ</summary>

अर्थ: हे भाई! जिस मनुष्य को गुरु मिल जाता है उस मनुष्य को सर्व-व्यापक परमात्मा मिल जाता है। (पर, हे प्रभु! गुरु भी उनको ही मिलता है) जिस पर तेरी कृपा होती है। हे नानक! (ऐसा मनुष्य) आत्मिक अडोलता में बहुत सारा सुख पाता है, वह हर वक्त परमात्मा (की याद) में लीन रह के (विकारों से) सचेत रहता है।4।7।
</details>

<details><summary>दर्पण-पदार्थ</summary>

पद्अर्थ: सिउ = साथ। अंतरु = अंदरूनी। बेधिआ = भेद दिया। नीर = पानी।1।
</details>

<details><summary>दर्पण-भाषार्थ</summary>

अर्थ: हे भाई! परमात्मा के साथ प्यार से जिस मनुष्य का हृदय जिस मनुष्य का मन भेदा जाता है, वह परमात्मा (की याद) के बिना नहीं रह सकता। जैसे पानी के बिना मछली मर जाती है, वैसे ही वह मनुष्य प्रभु के नाम के बिना अपनी आत्मिक मौत आ गई समझता है।1।
</details>

<details><summary>दर्पण-पदार्थ</summary>

पद्अर्थ: प्रभ = हे प्रभु! हरि = हे हरि! नाई = बड़ाई, महिमा। हउ = मैं। अंतरि = अंदर, दिल में (‘अतरु’ और ‘अंतरि’ में फर्क है)। मंगा = मांगू, मैं मांगता हूँ। रहाउ।
</details>

<details><summary>दर्पण-भाषार्थ</summary>

अर्थ: हे मेरे प्रभु! (मुझे अपनी) मेहर का जल दे। हे हरि! मुझे अपनी महिमा की दाति दे। मैं अपने हृदय में दिन-रात तेरा (ही) नाम मांगता हूँ (क्योंकि तेरे) नाम में जुड़ने से आत्मिक ठण्ड प्रापत हो सकती है। रहाउ।
</details>

<details><summary>दर्पण-पदार्थ</summary>

पद्अर्थ: चात्रिकु = पपीहा। गुरमुखि = गुरु की शरण पड़ने वाले मनुष्य। सुख जल = आत्मिक आनंद देने वाला नाम जल। सहजे = सहज, आत्मिक अडोलता में। भाइ = प्रेम से। सुभाई = श्रेष्ठ प्यार से।2।
</details>

<details><summary>दर्पण-भाषार्थ</summary>

अर्थ: हे भाई! जैसे बरखा जल के बिना पपीहा बिलखता है, बरखा की बूँद के बिना उसकी प्यास नहीं बुझती, वैसे ही जो मनुष्य गुरु की शरण पड़ता है तब वह प्रभु की इनायत से आत्मिक जीवन वाला बनता है जब वह आत्मिक अडोलता में टिक के आत्मिक आनंद देने वाला नाम-जल (गुरु से) हासिल करता है।2।
</details>

<details><summary>दर्पण-पदार्थ</summary>

पद्अर्थ: मनमुख = अपने मन के पीछे चलने वाला मनुष्य। दह दिस = दसों दिशाओं में। पाई = पाता है, पाए। मरै = मरता है।3।
</details>

<details><summary>दर्पण-भाषार्थ</summary>

अर्थ: हे भाई! अपने मन के पीछे चलने वाले मनुष्य माया की भूख के मारे हुए दसो-दिशाओं में डोलते फिरते हैं। मन का मुरीद मनुष्य परमात्मा के नाम से टूट के दुख पाता रहता है। वह पैदा होता है मरता है, बार-बार जूनियों में पड़ा रहता है, परमात्मा की दरगाह में उसको (ये) सजा मिलती है।3।
</details>

<details><summary>दर्पण-पदार्थ</summary>

पद्अर्थ: गावह = (हम जीव) गाते हैं। पाई = पा के। सबदि = शब्द से।4।
</details>

<details><summary>दर्पण-भाषार्थ</summary>

अर्थ: हे हरि! अगर तू (स्वयं) मेहर करे, तो ही हम जीव तेरी महिमा के गीत गा सकते हैं। (जिस पर मेहर हो, वही मनुष्य) अपने हृदय में हरि नाम का स्वाद अनुभव करता है। हे नानक! दीनों पर दया करने वाला प्रभु जिस मनुष्य पर प्रसन्न होता है, गुरु के शब्द के द्वारा उसकी (माया की) प्यास बुझा देता है।4।8।
</details>

<details><summary>दर्पण-पदार्थ</summary>

पद्अर्थ: अचरु = (अ+चरु) ना जीता जा सकने (मन) वाला। चरै = जीत लेता है। सिधि = (जीवन संग्राम में) सफलता। ते = से। बुधि = अकल। सर = तीर। तन = शरीर, हृदय। भ्रमु = मन की भटकना।1।
</details>

<details><summary>दर्पण-भाषार्थ</summary>

अर्थ: (हे भाई! गुरु की शरण पड़ कर जब) मनुष्य इस अजीत मन को जीत लेता है, तब (जीवन-संग्राम में इसको) कामयाबी हो जाती है, (इस) कामयाबी से (मनुष्य को) ये समझ आ जाती है (कि) परमात्मा के प्यार के तीर (इसके) हृदय में भेदे जाते हैं, तब (इसके मन की) भटकना (सदा के लिए) कट जाती है।1।
</details>

<details><summary>दर्पण-पदार्थ</summary>

पद्अर्थ: गोबिद = हे गोबिंद! कउ = को। परगासहु = प्रगट करो, उजागर कर दो। रहहु = रखो। रहाउ।
</details>

<details><summary>दर्पण-भाषार्थ</summary>

अर्थ: हे मेरे गोबिंद! (मुझे) अपने दास को (ये) आदर दे (कि) गुरु की मति से (मेरे अंदर) अपना नाम प्रगट कर दे, (मुझे) सदा अपनी शरण में रख। रहाउ।
</details>

<details><summary>दर्पण-पदार्थ</summary>

पद्अर्थ: संसारु = जगत (का मोह)। आवण जाणा = जनम मरन (का मूल)। मन = हे मन! नामि = नाम में।2।
</details>

<details><summary>दर्पण-भाषार्थ</summary>

अर्थ: हे मूर्ख अंजान मन! ये जगत (का मोह) जनम-मरण (का कारण बना रहता) है, (इससे बचने के लिए परमात्मा का नाम) स्मरण करता रह। हे हरि! (मेरे पर) मेहर कर, मुझे गुरु मिला, तभी तेरे नाम में लीनता हो सकती है।2।
</details>

<details><summary>दर्पण-पदार्थ</summary>

पद्अर्थ: वथु = वस्तु, नाम वस्तु। सोई = वही (प्रभु)। सु = वह मनुष्य। अनूप = बेमिसाल, सुंदर (अन+ऊप = उपमा रहित)। अगम = अगम्य (पहुँच से परे)। अगोचर = (अ+गो+चर) जिस तक ज्ञान-इंद्रिय की पहुँच नहीं हो सकती। अलखु = अदृश्य प्रभु। लखाए = दिखा देता है।3।
</details>

<details><summary>दर्पण-टिप्पनी</summary>

नोट: ‘जिस की’ में से ‘जिसु’ की ‘ु’ मात्रा संबंधक ‘की’ के कारण हट गई है।  
नोट: ‘जिस नो’ में से ‘जिसु’ की ‘ु’ की मात्रा संबंधक ‘की’ के कारण हटा दी गई है।
</details>

<details><summary>दर्पण-भाषार्थ</summary>

अर्थ: हे भाई! ये नाम-वस्तु जिस (परमात्मा) की (मल्कियत) है, वही जानता है (कि ये वस्तु किसे देनी है), जिस जीव को प्रभु ये दाति देता है वही ले सकता है। ये वस्तु ऐसी सुंदर है कि जगत में इस जैसी और कोई नहीं, (किसी चतुराई समझदारी से) इस तक पहुँच नहीं हो सकती, मनुष्य की ज्ञान-इंद्रिय की भी इस तक पहुँच नहीं। (अगर) पूरा गुरु (मिल जाए, तो वही) अदृश्य प्रभु के दीदार करवा सकता है।3।
</details>

[[0608]]
<details><summary>दर्पण-पदार्थ</summary>

पद्अर्थ: जिनि = जिस (मनुष्य) ने। इह = ये वस्तु (स्त्रीलिंग)। को = कोई मनुष्य।4।
</details>

<details><summary>दर्पण-भाषार्थ</summary>

अर्थ: हे भाई! जिस मनुष्य ने ये नाम-वस्तु चखी है (इसका स्वाद) वही जानता है, (वह बयान नहीं कर सकता, जैसे) गूँगे की (खाई) मिठाई (का स्वाद) गूँगा बता नहीं सकता। (हाँ, अगर किसी को ये नाम-रत्न हासिल हो जाए, तो) अगर वह मनुष्य (इस रत्न को अपने अंदर) छुपा के रखना चाहे, तो छुपाने से ये रत्न नहीं छुपता (उसके आत्मिक जीवन से रत्न-प्राप्ति के लक्षण दिख पड़ते हैं)।4।
</details>

<details><summary>दर्पण-टिप्पनी</summary>

नोट: पंच पद = पाँच बंदों वाला शब्द।
</details>

<details><summary>दर्पण-पदार्थ</summary>

पद्अर्थ: अंतरजामी = दिल की जानने वाला। सोई = सार रखने वाला।5।
</details>

<details><summary>दर्पण-भाषार्थ</summary>

अर्थ: हे प्रभु! ये सारा जगत तेरा ही बनाया हुआ है, तू सब जीवों के दिल की जानने वाला है, तू सबकी सार लेने वाला मालिक है। हे नानक! (कह: हे प्रभु!) वही मनुष्य तेरा नाम हासिल कर सकता है जिसको तू ये दाति बख्शता है। और कोई भी ऐसा जीव नहीं (जो तेरी कृपा के बिना तेरा नाम प्राप्त कर सके)।5।9।
</details>

<details><summary>दर्पण-टिप्पनी</summary>

जरूरी नोट: इस राग में गुरू नानक देव जी के सारे ही शबदों में ‘रहाउ’ की तुकों के साथ सिर्फ ‘रहाउ’ आया है, ना कि “॥१॥ रहाउ॥ ”। यही समानता गुरू अमरदास जी और गुरू रामदास जी के शबदों में मिलती है। गुरू नानक देव जी की सारी बाणी इन गुरू साहिबानों के पास मौजूद थी।
</details>

<details open><summary>विश्वास-प्रस्तुतिः</summary>

सोरठि महला ५ घरु १ तितुके ੴ सतिगुर प्रसादि ॥
</details>

<details><summary>मूलम्</summary>

सोरठि महला ५ घरु १ तितुके ੴ सतिगुर प्रसादि ॥
</details>

<details><summary>दर्पण-पदार्थ</summary>

पद्अर्थ: हउ जाची = मैं जाचूँ, मैं मांगू। आराधी = मैं आराधना करूँ। सभु को = हरेक जीव। कीता = (परमात्मा का) बनाया हुआ। होसी = होगा, है। खाकू = ख़ाक में। भव खंडनु = जनम (मरण) नाश करने वाला। सभि = सारे। नव निधि = जगत के नौ ही खजाने। देसी = देगा, देता है।1।
</details>

<details><summary>दर्पण-भाषार्थ</summary>

अर्थ: हे प्रभु जी! मैं तेरी (दी हुई) दातों से (ही) तृप्त हो सकता हूँ, मैं किसी विचारे मनुष्य की उपमा क्यों करता फिरूँ? जो भी कोई बड़ा अथवा धनाढ मनुष्य दिखाई देता है, हरेक ने (मर के) मिट्टी में मिल जाना है (एक परमात्मा ही सदा कायम रहने वाला दाता है)। हे भाई! सारे सुख और जगत के सारे नौ खजाने वह निरंकार ही देने वाला है जिसको किसी का डर नहीं, और, जो सब जीवों का जनम-मरण व नाश करने वाला है।1।
</details>

<details><summary>दर्पण-पदार्थ</summary>

पद्अर्थ: हरि = हे हरि! दाती = दातों से। राजा = मैं रजता हूँ, तृप्त होता हूँ। बपुड़ा = विचारा। सालाही = मैं सालाहूँ। रहाउ।
</details>

<details><summary>दर्पण-टिप्पनी</summary>

नोट: ‘तिस का’ में से ‘तिसु’ की ‘ु’ की मात्रा संबंधक ‘का’ के कारण हट गई है।
</details>

<details><summary>दर्पण-भाषार्थ</summary>

अर्थ: हे प्रभू जी! मैं तेरे (द्वारा दी हुई) दातों (कृपा, वर, उपहारों) से ही तृप्त हो सकता हूँ। मैं किसी बेचारे आदमी की प्रशंसा क्यों करता फिरूं? मुझे किसी आदमी की अधीनगी (पराधीनता) क्यूं हो? रहाउ।
</details>

<details><summary>दर्पण-पदार्थ</summary>

पद्अर्थ: जिनि = जिस (मनुष्य) ने। सभु किछु = हरेक चीज। सुखदातै = सुख देने वाले (प्रभु) ने। सहजि = आत्मिक अडोलता के कारण। सतिगुरि = गुरु ने। मेलि = मिलाप में।2।
</details>

<details><summary>दर्पण-भाषार्थ</summary>

अर्थ: हे भाई! जिस मनुष्य ने परमात्मा की भक्ति शुरू कर दी, जगत की हरेक चीज ही उसकी बन जाती है, परमात्मा उसके अंदर से (माया की) भूख दूर कर देता है। सुखदाते प्रभु ने उसको ऐसा (नाम-) धन दे दिया है जो (उसके पास से) कभी खत्म नहीं होता। गुरु ने उस परमात्मा के चरणों में (जब) मिला दिया, तो आत्मिक अडोलता के कारण उसके अंदर आनंद के सारे सुख आ बसते हैं।2।
</details>

<details><summary>दर्पण-पदार्थ</summary>

पद्अर्थ: मन = हे मन! अनदिनु = हर रोज। वखाणी = उचारता रह। काणि = अधीनता। जमाणी = जम+आणी। आणी = की। (जमों की)। कउ = को।3।
</details>

<details><summary>दर्पण-भाषार्थ</summary>

अर्थ: हे (मेरे) मन! हर समय परमात्मा का नाम जपा कर, स्मरण किया कर, उचारा कर। संत जनों का उपदेश सुन के जमों की भी सारी अधीनता (गुलामी) खत्म हो जाती है। (पर, हे मन!) सतिगुरु की वाणी में वही मनुष्य तवज्जो जोड़ते हैं, जिस पर प्यारा प्रभु आप दयावान होता है।3।
</details>

<details><summary>दर्पण-टिप्पनी</summary>

नोट: तितुके = तीन-तीन तुकों वाले बंद। इस शब्द में हरेक बंद में तीन-तीन तुके हैं।
</details>

<details><summary>दर्पण-पदार्थ</summary>

पद्अर्थ: गुपाला = हे गोपाल! किआ हम = हमारी क्या बिसात है? जन = दास।4।
</details>

<details><summary>दर्पण-भाषार्थ</summary>

अर्थ: हे प्रभु! तेरी (मेहर की) कीमत कौन पा सकता है? तू सारे ही जीवों पर मेहर करने वाला है। हे गोपाल प्रभु! हम जीवों की क्या बिसात है? जगत में हरेक काम तेरा ही किया हुआ होता है। हे प्रभु! नानक तेरा दास है, (इस दास की) रक्षा उसी तरह करता रह, जैसे पिता अपने पुत्रों पर कृपालु हो के करता है।4।1।
</details>

<details><summary>दर्पण-पदार्थ</summary>

पद्अर्थ: सालाहीऐ = महिमा करनी चाहिए। मनि = मन में। तनि = तन में। धार = धार के, टिका के। साचा = सदा कायम रहने वाला। सार = श्रेष्ठ। करणी = कर्तव्य। जितु = जिस में। जितु तनि = जिस जिस तन में। से तन = वह (सारे) शरीर। छार = राख। कउ = से। वारिआ = कुर्बान। साध संगति कउ = उन गुरमुखों की संगति से। अधार = आसरा।1।
</details>

<details><summary>दर्पण-भाषार्थ</summary>

अर्थ: हे भाई! मन में, तन में, हृदय में (प्रभु को) टिका के उस सबसे बड़े गोबिंद की महिमा करनी चाहिए। मनुष्य का सबसे श्रेष्ठ कर्तव्य है ही ये कि सदा कायम रहने वाला मालिक प्रभु (मनुष्य के) मन में बसा रहे। हे भाई! जिस जिस शरीर में परमात्मा का नाम प्रगट नहीं होता वे सारे शरीर व्यर्थ गए समझो। हे भाई! (मैं तो) उन गुरमुखों की संगति से कुर्बान जाता हूँ जिन्होंने एक परमात्मा (के नाम को जिंदगी) का आसरा (बनाया हुआ) है।1।
</details>

<details><summary>दर्पण-पदार्थ</summary>

पद्अर्थ: सचु = सदा कायम रहने वाला प्रभु। जिस ते = जिससे। गुरि = गुरु ने। रहाउ।
</details>

<details><summary>दर्पण-टिप्पनी</summary>

नोट: ‘जिस ते’ में ‘जिसु’ की ‘ु’ मात्रा संबंधक ‘ते’ के कारण हट गई है।
</details>

<details><summary>दर्पण-भाषार्थ</summary>

अर्थ: हे भाई! उस सदा कायम रहने वाले परमात्मा की ही आराधना करनी चाहिए, जिससे (जगत की) हरेक चीज अस्तित्व में आई है। हे भाई! पूरे गुरु ने (मुझे ये) समझ दी है कि उस (परमात्मा) के बिना और कोई (पूजने योग्य) नहीं है। रहाउ।
</details>

<details><summary>दर्पण-पदार्थ</summary>

पद्अर्थ: पचि = (माया के मोह में) दुखी हो के, उलझ के। मुए = आत्मिक मौत मर गए। गणत = गिनती। विणु सच = सदा स्थिर प्रभु (के नाम) के बिना। सोच = (आत्मिक) पवित्रता। अगम = अगम्य (पहुँच से परे)। धणी = मालिक। दुनी मणी = दुनिया (के पदार्थों) का गुमान। गुरमुखि = गुरु के सन्मुख रहने वाला मनुष्य। कोटि = करोड़ों को। नावै = नाम की।2।
</details>

<details><summary>दर्पण-भाषार्थ</summary>

अर्थ: हे भाई! उन मनुष्यों की गिनती नहीं की जा सकती, जो परमात्मा के नाम से वंचित रह के (माया के मोह में) उलझ के आत्मिक मौत मरते रहते हैं। हे भाई! सदा स्थिर प्रभु (के नाम) के बिना आत्मिक पवित्रता प्राप्त नहीं हो सकती। वह सदा स्थिर अगम्य (पहुँच से परे) मालिक ही (पवित्रता का श्रोत है)। हे भाई! (प्रभु के नाम के बिना) जनम-मरण (का चक्कर) खत्म नहीं होता। दुनिया के पदार्थों का घमण्ड झूठा है (ये गुमान तो ले डूबता है, जनम-मरण में डाले रखता है)। (दूसरी तरफ) हे भाई! जो मनुष्य गुरु के सन्मुख रहता है, वह हरि नाम का एक कण-मात्र ही दे के करोड़ों को (जनम-मरण के चक्कर में से) बचा लेता है।2।
</details>

<details><summary>दर्पण-पदार्थ</summary>

पद्अर्थ: सोधिआ = विचार देखे हैं। भरमु = भटकना। न जाइ = नही जाती। पाइ = पाता है, सहेड़ता है। जाइ = जगह। धिआइ = ध्याता है।3।
</details>

<details><summary>दर्पण-भाषार्थ</summary>

अर्थ: हे भाई! स्मृतियां-शास्त्र विचार के देखे हैं (उनसे भी कुछ प्राप्त नहीं होता), गुरु के बिना (किसी और से) भटकना दूर नहीं हो सकती। हे भाई! (शास्त्रों द्वारा बताए हुए) अनेक कर्म कर-करके मनुष्य थक जाता है, (बल्कि) बार-बार बंधन ही सहेड़ता है। हे भाई! सारा जगत तलाश के देख लिया है (भटकना दूर करने के लिए) गुरु के बिना और कोई जगह नहीं है। हे भाई! जिस भाग्यशाली मनुष्य को गुरु मिल जाता है, वह सदा परमात्मा का नाम स्मरण करता है।3।
</details>

[[0609]]
<details><summary>दर्पण-टिप्पनी</summary>

नोट: चौ-तुके = चार तुकों वाले बंद। इस शब्द के हरेक बंद में चार तुके हैं।
</details>

<details><summary>दर्पण-पदार्थ</summary>

पद्अर्थ: सचु = सदा कायम रहने वाला प्रभु। निरमला = पवित्र। साचे सोइ = सदा स्थिर प्रभु की शोभा, सदा स्थिर हरि की महिमा। मधे = बीच में। सचि = सदा स्थिर में। सचि नामि = सदा स्थिर हरि के नाम में। सुणि = सुन के।4।
</details>

<details><summary>दर्पण-भाषार्थ</summary>

अर्थ: हे भाई! सदा स्थिर रहने वाला परमात्मा (ही) सदा पवित्र है, सदा स्थिर प्रभु की महिमा पवित्र है। हे भाई! ये महिमा उस मनुष्य को मिलती है जिस पर प्रभु मेहर की नजर करता है, और, ऐसा कोई मनुष्य करोड़ों में एक ही मिलता है। हे नानक! जो मनुष्य सदा स्थिर प्रभु के नाम में रंगा रहता है, (प्रभु की महिमा) सुन-सुन के उसका मन पवित्र हो जाता है, उस का शरीर पवित्र हो जाता है।4।2।
</details>

<details><summary>दर्पण-पदार्थ</summary>

पद्अर्थ: जउ लउ = जब तक। भाउ = प्यार। अभाउ = वैर। तउ लउ = तब तक। दूराई = दूर, मुश्किल। आन = बेगाना। बीचु = दूरी, पर्दा। बिखाई = बिखिया का, माया (के मोह) का।1।
</details>

<details><summary>दर्पण-भाषार्थ</summary>

अर्थ: हे भाई! जब तक (मनुष्य का) ये मन (किसी से) मोह (और किसी से) वैर करता है, तब तक (इसकी परमात्मा से) मिलाप की बात दूर की कौड़ी होती है, (क्योंकि जब तक ये किसी को) अपना (और किसी को) बेगाना (मानने की) विचारें करता रहता है, तब तक (इसके अंदर) माया (के मोह का) पर्दा बना रहता है (जो इसे परमात्मा से विछोड़े रखता है)।1।
</details>

<details><summary>दर्पण-पदार्थ</summary>

पद्अर्थ: माधवे = (मा = माया। धव = पति) हे लक्ष्मी पति! हे प्रभु! बुझाई = मति, समझ। सेवउ = मैं सेवा करता रहूँ। साध = गुरु। गहउ = मैं पकड़े रखूँ। बिसरै = भूल जाए। मुहतु = महूरत, रक्ती भर समय के लिए भी। रहाउ।
</details>

<details><summary>दर्पण-भाषार्थ</summary>

अर्थ: हे प्रभु! मुझे ऐसी बुद्धि दे (कि) मैं गुरु की (बताई हुई) सेवा करता रहूँ, गुरु के चरणों का आसरा पकड़े रखूँ। (ये आसरा) मुझे रक्ती भर समय के लिए भी ना भूले। रहाउ।
</details>

<details><summary>दर्पण-पदार्थ</summary>

पद्अर्थ: मुगध = मूर्ख! अचेत = गाफिल! चित = हे चिक्त! रिदै = हृदय में। रिदै न आई = ना सूझी। तिआगि = छोड़ के। आन = औरों से। संगि = साथ। बैराई = वैरी।2।
</details>

<details><summary>दर्पण-भाषार्थ</summary>

अर्थ: हे मूर्ख गाफिल मन! हे चंचल मन! तुझे कभी ये नहीं सूझा कि तू प्राणों के मालिक प्रभु को भुला के औरों (के मोह) में मस्त रहता है, (और कामादिक) वैरियों से जोड़ जोड़े रखता है।2।
</details>

<details><summary>दर्पण-पदार्थ</summary>

पद्अर्थ: न बिआपै = जोर नहीं डालता। आपु = अपनत्व, अहंकार। थापै = संभाले रखता है। साकत = परमात्मा से टूटा हुआ मनुष्य। जानउ = जानूँ, मैं जानता हूँ। पवनु झुलाई = हवा का झोका।3।
</details>

<details><summary>दर्पण-भाषार्थ</summary>

अर्थ: हे भाई! साधु-संगत में मैंने तो यही सीखा है कि जो मनुष्य अपनत्व से नहीं चिपका रहता, उस पर चिन्ता-फिक्र अपना जोर नहीं डाल सकती (तभी तो) मैं परमात्मा से टूटे हुए मनुष्य की बात को ऐसे लेता हूँ जैसे ये हवा का झोका है (एक तरफ से आया दूसरी तरफ गुजर गया)।3।
</details>

<details><summary>दर्पण-टिप्पनी</summary>

नोट: दोतुके = दो तुकों वाले बंद।
</details>

<details><summary>दर्पण-पदार्थ</summary>

पद्अर्थ: कोटि = करोड़ों। अछादिओ = आच्छादित, ढका हुआ, दबाया हुआ। रख्हु उठाई = समाप्त कर दे।4।
</details>

<details><summary>दर्पण-भाषार्थ</summary>

अर्थ: हे भाई! (मनुष्य का) ये मन करोड़ों पापों के तले दबा रहता है (इस मन के दुर्भाग्यता बाबत) कुछ कहा नहीं जा सकता। हे दास नानक! (प्रभु-दर पर ही अरदास कर और कह:) हे प्रभु! मैं निमाणा तेरी शरण आया हूँ (मेरे विकारों का) सारा लेखा समाप्त कर दे।4।3।
</details>

<details><summary>दर्पण-पदार्थ</summary>

पद्अर्थ: कलत्र = स्त्री। लोक ग्रिह = घर के लोग। बनिता = पत्नी। सनबंधेही = संबंधी ही। बार = वक्त। खरा = मददगार। होसी = होगा। मिथिआ = झूठा। असनेही = प्यार करने वाले।1।
</details>

<details><summary>दर्पण-भाषार्थ</summary>

अर्थ: हे भाई! पुत्र, स्त्री, घर के और लोग और औरतें (सारे) माया के ही संबंध हैं। आखिरी वक्त (इनमें से) कोई भी तेरा मददगार नहीं बनेगा, सारे झूठा ही प्यार करने वाले हैं।1।
</details>

<details><summary>दर्पण-पदार्थ</summary>

पद्अर्थ: पपोरहु देही = शरीर को लाड से पालते हो। धूमु = धूआँ। बादरो = बादल। इकु = सिरफ। भाजहु = भजो, स्मरण करो। सनेही = प्यार करने वाला। रहाउ।
</details>

<details><summary>दर्पण-भाषार्थ</summary>

अर्थ: हे मनुष्य! (निरे इस) शरीर को ही क्यों लाडों से पालता रहता है? (जैसे) धूआँ, (जैसे) बादल (उड़ जाता है, वैसे ही ये शरीर) नाश हो जाएगा। सिर्फ परमात्मा का भजन किया कर, वही असल प्यार करने वाला है। रहाउ।
</details>

<details><summary>दर्पण-पदार्थ</summary>

पद्अर्थ: तीनि सिं ज्ञआ करि = (माया के) तीन गुणों को मिला के। देही = शरीर। कूकर = कुत्ते। भसमेही = राख मिट्टी। आमरो = अमर। करण कारण = जगत का मूल। बिसरोही = तुझे भूल गया है।2।
</details>

<details><summary>दर्पण-भाषार्थ</summary>

अर्थ: हे भाई! (परमात्मा ने) माया के तीन गुणों के असर तले रहने वाला तेरा शरीर बना दिया, (ये अंत को) पानी के, कुक्तों के, या मिट्टी के हवाले हो जाता है। तू इस शरीर-घर में (अपने आप को) अमर समझे बैठा रहता है, और जगत के मूल परमात्मा को भुला रहा है।2।
</details>

<details><summary>दर्पण-पदार्थ</summary>

पद्अर्थ: मणीए = (सारे अंग) मणके। साजे = बनाए। तागि = धागे में। सूतु = धागा। बापुरे = हे निमाणे (जीव)!।3।
</details>

<details><summary>दर्पण-भाषार्थ</summary>

अर्थ: हे भाई! अनेक तरीकों से (परमात्मा ने तेरे सारे अंग) मणके बनाए हैं; (पर, साँसों के) कच्चे धागे में परोए हुए हैं। हे निमाणे जीव! ये धागा (आखिर) टूट जाएगा, (अब इस शरीर के मोह में प्रभु को बिसारे बैठा है) फिर समय बीत जाने पर हाथ मलेगा।3।
</details>

<details><summary>दर्पण-पदार्थ</summary>

पद्अर्थ: जिनि = जिस (परमात्मा) ने। तुम = तुझे। सिरजि = पैदा करके। सवारे = सजाए हैं, सुंदर बनाया है। रैनेरी = रात। प्रभ = हे प्रभु! धारी = धारि। गहेही = पकड़ूँ।4।
</details>

<details><summary>दर्पण-भाषार्थ</summary>

अर्थ: हे भाई! जिस परमात्मा ने तुझे पैदा किया है, पैदा करके तुझे सुंदर बनाया है उसे दिन-रात (हर वक्त) स्मरण करते रहा कर। हे दास नानक! (अरदास कर और कह:) हे प्रभु! (मेरे पर) मेहर कर, मैं गुरु का आसरा पकड़े रखूँ।4।4।
</details>

<details><summary>दर्पण-पदार्थ</summary>

पद्अर्थ: भेटिओ = मिला है। वड भागी = बड़े भाग्यों से। मनहि = मन में। परगासा = (आत्मिक जीवन का) प्रकाश। साहिब = मालिक। भरवासा = भरोसा, सहारा।1।
</details>

<details><summary>दर्पण-भाषार्थ</summary>

अर्थ: हे भाई! बड़ी किस्मत से मुझे पूरा गुरु मिल गया है, मेरे मन में आत्मिक जीवन की समझ पैदा हो गई है। अब मुझे अपने मालिक का सहारा हो गया है, कोई उस मालिक की बराबरी नहीं कर सकता।1।
</details>

<details><summary>दर्पण-पदार्थ</summary>

पद्अर्थ: कै = से। बलिहारै = सदके। आगै पाछै = लोक परलोक में, हर जगह। सहजा = सहज ही, आत्मिक अडोलता। घरि = हृदय घर में। रहाउ।
</details>

<details><summary>दर्पण-भाषार्थ</summary>

अर्थ: हे भाई! मैं अपने गुरु से कुर्बान जाता हूँ, (गुरु की कृपा से) मेरे हृदय-घर में आनंद बना रहता है, इस लोक में भी आत्मिक अडोलता (सहज अवस्था) का सुख मुझे प्राप्त हो गया है, और, परलोक में भी ये सुख टिका रहने वाला है। रहाउ।
</details>

<details><summary>दर्पण-पदार्थ</summary>

पद्अर्थ: अंतरजामी = सब के दिल की जानने वाला। करणैहारा = पैदा करने वाला। सोई = वही। आधारा = आसरा।2।
</details>

<details><summary>दर्पण-भाषार्थ</summary>

अर्थ: हे भाई! जब से मैं गुरु के चरणों में लगा हूँ, मुझे परमात्मा के नाम का आसरा हो गया है, कोई डर मुझे (अब) छू नहीं सकता (मुझे निश्चय हो गया है कि जो) विधाता सबके दिल की जानने वाला है वही मेरे सिर पर रक्षक है।2।
</details>

<details><summary>दर्पण-पदार्थ</summary>

पद्अर्थ: सफल दरसनु = जिस (प्रभु) के दर्शन जीवन उद्देश्य पूरा करते हैं। अकाल मूरति = जिसकी हस्ती मौत से रहित है। होवनहारा = सदा ही जीवित रहने वाला। कंठि = गले से। लगाइ = लगा के।3।
</details>

<details><summary>दर्पण-भाषार्थ</summary>

अर्थ: (हे भाई! गुरु की कृपा से मुझे विश्वास हो गया है कि) जिस परमात्मा का दर्शन मानव जनम को फल देने वाला है, जिस परमात्मा की हस्ती मौत से रहित है, वह उस वक्त भी (मेरे सर पर) मौजूद है, और, सदा कायम रहने वाला है। वह प्रभु अपनी प्रीति की अपने प्यार की दाति दे के अपने सेवकों को अपने गले से लगा लेता है।3।
</details>

<details><summary>दर्पण-पदार्थ</summary>

पद्अर्थ: कारजु = जिंदगी का उद्देश्य। आइआ रासे = रास आ गया, सिरे चढ़ गया। सगले = सारे।4।
</details>

<details><summary>दर्पण-भाषार्थ</summary>

अर्थ: हे भाई! मुझे नानक को पूरा गुरु मिल गया है, मेरे सारे दुख दूर हो गए हैं। वह गुरु बड़ी महिमावाला है, आश्चर्य शोभा वाला है, उसकी शरण पड़ने से जिंदगी का उद्देश्य प्राप्त हो जाता है।4।5।
</details>

[[0610]]
<details><summary>दर्पण-पदार्थ</summary>

पद्अर्थ: सुखीआ = (आत्मिक) सुख भोगने वाला। कउ = को। पेखै = दिखता है। कै भाणै = के ख्याल में। रोगी = (विकारों के) रोग में फसा हुआ। करावनहार = (जीवों से) करवाने की समर्थता रखने वाला। हाथि = हाथ में। संजोगी = (आत्मिक सुख और आत्मिक रोग का) मेल।1।
</details>

<details><summary>दर्पण-भाषार्थ</summary>

अर्थ: हे भाई! आत्मिक सुख मानने वाले को हरेक मनुष्य आत्मिक सुख भोगता हुआ दिखाई देता है, (विकारों के) रोग में फंसे हुए के ख्याल में सारी दुनिया ही विकारी है। (अपने अंदर से मेर-तेर गवा चुके मनुष्य को ये निश्चय हो जाता है कि) मालिक प्रभु ही सब कुछ करने की सामर्थ्य वाला है जीवों से करवाने की ताकत रखने वाला है, (जीवों के लिए आत्मिक सुख और आत्मिक दुख का) मेल उसने अपने हाथ में रखा हुआ है।1।
</details>

<details><summary>दर्पण-पदार्थ</summary>

पद्अर्थ: जिनि = जिस (मनुष्य) ने। भरमु = भटकना। सगलो = सब में। रहाउ।
</details>

<details><summary>दर्पण-टिप्पनी</summary>

नोट: ‘तिस कै’ में से ‘तिसु’ की ‘ु’ की मात्रा संबंधक ‘कै’ के कारण हट गई है।
</details>

<details><summary>दर्पण-भाषार्थ</summary>

अर्थ: हे मेरे मन! जिस मनुष्य ने अपने अंदर से मेर-तेर गवा ली जिसने सब जीवों में परमात्मा बसता पहचान लिया, उसके ख्याल में कोई जीव गलत राह पर नहीं जा रहा। रहाउ।
</details>

<details><summary>दर्पण-पदार्थ</summary>

पद्अर्थ: संगि = संगति में। सीतलु = शांत, ठंडा। सगली = सारी दुनिया। रोगि = रोग में। बिआपित = फसा हुआ। जनमि मरै = पैदा होता मरता है। बिललाती = बिलखता, दुखी होता।2।
</details>

<details><summary>दर्पण-भाषार्थ</summary>

अर्थ: हे भाई! साधु-संगत में रहके जिस मनुष्य का मन (विकारों की ओर से) शांत हो जाता है, वह सारी दुनिया को ही शांत-चिक्त समझता है। पर जिस मनुष्य का मन अहंम्-रोग में फसा रहता है, वह सदा दुखी रहता है, वह (अहम् में) जनम ले के आत्मिक मौत सहता रहता है।2।
</details>

<details><summary>दर्पण-पदार्थ</summary>

पद्अर्थ: गिआन अंजनु = आत्मिक जीवन की सूझ का सुर्मा। नेत्री = आँखों में। प्रगासा = प्रकाश। अगिआनि = अज्ञान, ज्ञान हीन मनुष्य को। अंधेरै = अधेंरे में। बहुड़ि बहुड़ि = बार बार।3।
</details>

<details><summary>दर्पण-भाषार्थ</summary>

अर्थ: हे भाई! आत्मिक जीवन की सूझ का सुर्मा जिस मनुष्य की आँखों में पड़ जाता है, उसको आत्मिक जीवन की सारी समझ पड़ जाती है। पर, ज्ञान-हीन मनुष्य को अज्ञानता के अंधकार में (सही जीवन के बारे में) कुछ नहीं सूझता, वह बार-बार भटकता रहता है।3।
</details>

<details><summary>दर्पण-पदार्थ</summary>

पद्अर्थ: सुआमी अपुने = हे मेरे स्वामी! नानकु मागै = नानक मांगता है। जह = जहाँ। गावहि = गाते हैं। लागै = लगा रहे, परचा रहे।4।
</details>

<details><summary>दर्पण-भाषार्थ</summary>

अर्थ: हे मेरे मालिक! (मेरी) विनती सुन (तेरा दास) नानक (तेरे दर से) ये सुख माँगता है (कि) जहाँ संत-जन तेरी महिमा के गीत गाते हों, वहाँ मेरा मन लगा रहे।4।6।
</details>

<details><summary>दर्पण-पदार्थ</summary>

पद्अर्थ: का कीआ = का बना दिया, भेटा कर दी। प्रसादि = कृपा से। सरब कुसल = सारे सुख।1।
</details>

<details><summary>दर्पण-भाषार्थ</summary>

अर्थ: हे भाई! जब कोई मनुष्य अपना शरीर अपना मन, अपना धन संत जनों के हवाले कर देता है (भाव, हरेक किस्म के अपनत्व को मिटा देता है), और संतों की कृपा से परमात्मा का नाम स्मरण करने लग जाता है, तब उसको सारे (आत्मिक) सुख मिल जाते हैं।1।
</details>

<details><summary>दर्पण-पदार्थ</summary>

पद्अर्थ: दाता = (नाम की) दाति देने वाला। बीआ = दूसरा। साधू = गुरु। पारगरामी = (संसार समुंदर से) पार लंघाने के काबिल। कीआ = हो जाता है। रहाउ।
</details>

<details><summary>दर्पण-भाषार्थ</summary>

अर्थ: हे भाई! संत जनों के बिना परमात्मा के नाम की दाति देने वाला और कोई नहीं है। जो जो मनुष्य गुरु की (संत जनों की) शरण पड़ता है, वह संसार-समुंदर से पार लांघने के काबिल हो जाता है। रहाउ।
</details>

<details><summary>दर्पण-पदार्थ</summary>

पद्अर्थ: कोटि पराध = करोड़ों पाप। जन सेवा = संत जनों की सेवा करने से। रसि = रस से, प्रेम से। ईहा = इस लोक में। आगै = परलोक में। मुख ऊजल = उज्जव मुँह वाले, सही रास्ते पर।2।
</details>

<details><summary>दर्पण-भाषार्थ</summary>

अर्थ: हे भाई! परमात्मा के सेवक की (बताई) सेवा करने से करोड़ों पाप मिट जाते हैं, और प्रेम से परमात्मा की महिमा की जा सकती है। इस लोक में आत्मिक आनंद मिला रहता है, परलोक में भी सही स्वीकार हो जाते हैं। पर, हे भाई! प्रभु के सेवक की संगति बड़े भाग्यों से मिलती है।2।
</details>

<details><summary>दर्पण-पदार्थ</summary>

पद्अर्थ: रसना = जीभ। केतक = कितना? उपमा = बड़ाई, शोभा। अगम = अगम्य (पहुँच से परे)। अगोचर = (अ+गो+चर) जिस तक इन्द्रियों की पहुँच नहीं हो सकती। सद = सदा। लहीऐ = ढूँढता है।3।
</details>

<details><summary>दर्पण-भाषार्थ</summary>

अर्थ: हे भाई! (मेरी) एक जीभ है (संत जन) अनेक गुणों से भरपूर होते हैं, संत जनों की बड़ाई कितनी बताई जाए? संतों की शरण पड़ने से ही वह परमात्मा मिल सकता है जो कभी नाश होने वाला नहीं, जो अगम्य (पहुँच से परे) है, जिस तक ज्ञान-इंद्रिय की पहुँच नहीं हो सकती।3।
</details>

<details><summary>दर्पण-पदार्थ</summary>

पद्अर्थ: निरगुन = गुण हीन। अनाथ = निआसरा। ओट = आसरा, शरण। आही = मांगी है, मैं माँगता हूँ। ग्रिह = गृहस्थ। अंध कूप महि = अंधे कूएं में। लेहु निबाही = आखिर तक साथ निभाओ।4।
</details>

<details><summary>दर्पण-भाषार्थ</summary>

अर्थ: हे नानक! (अरदास कर और कह:) मैं गुण-हीन हूँ, नीच हूँ, निआसरा हूँ, विकारी हूँ, मैंने संतों का पल्ला पकड़ा है (हे संत जनो!) गृहस्थ के मोह के अंधे कूएं में डूब रहे का साथ आखिर तक निभाओ।4।7।
</details>

<details><summary>दर्पण-पदार्थ</summary>

पद्अर्थ: जा कै हिरदै = जिसके हृदय में। करते = हे कर्तार! तैं = (शब्द ‘तू’ और ‘तैं’ में फर्क है = कौन बसा? तू। किस ने पहुँचाया? तैं)। कउ = को। मनि = मन में। भाई = प्यारी लगती है।1।
</details>

<details><summary>दर्पण-भाषार्थ</summary>

अर्थ: हे कर्तार! जिस मनुष्य के हृदय में तू आ बसता है, उसकी तू हरेक आस पूरी कर देता है। अपने सेवक को तू कभी नहीं बिसारता (तेरा सेवक तुझे कभी नहीं भुलाता), उसके मन को तेरे चरणों की धूल प्यारी लगती है।1।
</details>

<details><summary>दर्पण-पदार्थ</summary>

पद्अर्थ: अकथ = अ+कथनीय, जो बयान नहीं हो सकती। गुण निधान = हे गुणों के खजाने! सभ ते = सबसे। रहाउ।
</details>

<details><summary>दर्पण-भाषार्थ</summary>

अर्थ: हे सारे गुणों के खजाने! हे सुख देने वाले मालिक! तेरी बड़ाई सबसे ऊँची है (तू सबसे बड़ा है)। तू कैसा है, कितना बड़ा है; ये बयान नहीं किया जा सकता। रहाउ।
</details>

<details><summary>दर्पण-पदार्थ</summary>

पद्अर्थ: लिखि = लिख के। देखि = देख के। अघाई = तृप्त हो जाता है।2।
</details>

<details><summary>दर्पण-भाषार्थ</summary>

अर्थ: (पर, हे प्रभु!) जीव वही वही कर्म करता है जैसी जैसी (आज्ञा) तूने (उसके माथे पर) लिख के रख दी है। अपने सेवक को तूने अपनी सेवा-भक्ति की दाति बख्शी हुई है, (वह सेवक) तेरा दर्शन करके तृप्त हुआ रहता है।2।
</details>

<details><summary>दर्पण-पदार्थ</summary>

पद्अर्थ: निरंतरि = (निर+अंतर। अंतर = दूरी) दूरी के बिना, एक रस। तुमहि = तू ही। बुझाई = समझ दे दी। परसादि = कृपा से। सभ ठाई = सब जगह।3।
</details>

<details><summary>दर्पण-भाषार्थ</summary>

अर्थ: हे प्रभु! जिस मनुष्य को तू खुद समझ देता है उसको तू सारे ही जीवों में एक-रस समाया हुआ दिखता है। गुरु की कृपा से (उस मनुष्य के अंदर से) अज्ञानता (का अंधकार) मिट जाता है, उसकी शोभा हर जगह पसर जाती है।3।
</details>

<details><summary>दर्पण-पदार्थ</summary>

पद्अर्थ: गिआनी = ज्ञानी, ज्ञानवान। धिआनी = तवज्जो जोड़ने वाला। सुभाई = श्रेष्ठ प्रेम वाला। मन ते = मन से।4।
</details>

<details><summary>दर्पण-भाषार्थ</summary>

अर्थ: हे नानक! कह: वही मनुष्य ज्ञानवान है, वही मनुष्य तवज्जो अभ्यासी है, वही मनुष्य प्यार भरे स्वभाव वाला है, जिस मनुष्य पर परमात्मा खुद दयावान होता है। उस मनुष्य को मन से परमात्मा कभी नहीं भूलता।4।8।
</details>

<details><summary>दर्पण-पदार्थ</summary>

पद्अर्थ: समग्री = रचना, दुनिया। मोहि = मोह में। विआपी = फसी हुई। कब = कब। सुधु = पवित्र। काहू जतना = किसी भी जतन से। ओड़कि = आखिर तक, सिरे तक, प्रभु तक। को = कोई भी।1।
</details>

<details><summary>दर्पण-भाषार्थ</summary>

अर्थ: हे भाई! सारी दुनिया मोह में फंसी हुई है (इसके कारण) कभी (जीव) अहंकार में आ जाते हैं, कभी घबरा जाते हैं। अपने किसी प्रयत्न से (मोह की मैल से) पवित्र नहीं हुआ जा सकता। कोई भी मनुष्य (अपने प्रयत्नों से मोह के) उस पार नहीं पहुँच सकता।1।
</details>

[[0611]]
<details><summary>दर्पण-पदार्थ</summary>

पद्अर्थ: मन = हे मन! छुटकारा = मोह से खलासी। साध = गुरु। न रहई = नहीं खत्म होता। बारो बारा = बार बार। रहाउ।
</details>

<details><summary>दर्पण-भाषार्थ</summary>

अर्थ: हे मेरे मन! गुरु की शरण पड़ने से ही (मोह से) खलासी हो सकती है। पूरे गुरु के बिना (जीवों का) जनम-मरण (का चक्र) नहीं खत्म होता। (जीव) बार बार (जगत में) आता रहता है। रहाउ।
</details>

<details><summary>दर्पण-पदार्थ</summary>

पद्अर्थ: भरमु = भटकना। भुलावा = भुलेखा। तिन महि = उन (भ्रम-भुलेखों) में। पुरख = सर्व व्यापक। थोक = पदार्थ। ते = से। निआरा = अलग।2।
</details>

<details><summary>दर्पण-भाषार्थ</summary>

अर्थ: जिस मानसिक हालत को ‘भ्रम-भुलावा’ कहते हैं, सारा जगत उन (भ्रम-भुलेखों में) फंसा हुआ है। परंतु सर्व-व्यापक मालिक-प्रभु का पूरन भक्त (दुनिया के) सारे पदार्थों (के मोह) से अलग रहता है।2।
</details>

<details><summary>दर्पण-पदार्थ</summary>

पद्अर्थ: निंदउ = मैं निंदा करता हूँ। काहू बातै = किसी भी बात से। एहु = ये (संसार)। प्रभि = प्रभु ने। मिलि = मिल के।3।
</details>

<details><summary>दर्पण-भाषार्थ</summary>

अर्थ: फिर भी, हे भाई! ये सारा जगत मालिक प्रभु का पैदा किया हुआ है, मैं इसे किसी भी तरह गलत नहीं कह सकता। हाँ, जिस मनुष्य पर मेरे प्रभु ने मेहर कर दी, वह साधु-संगत में मिल के परमात्मा का नाम जपता है, (और मोह से बच निकलता है)।3।
</details>

<details><summary>दर्पण-पदार्थ</summary>

पद्अर्थ: नही तरीऐ = पार नहीं लांघ सकते। ततु = अस्लियत।4।
</details>

<details><summary>दर्पण-भाषार्थ</summary>

अर्थ: हे नानक! कह: हमने ये पूरी सच्चाई विचार ली है कि गुरु की शरण पड़े बिना (संसार-समंद्र से) पार लांघा नहीं जा सकता। (जो मनुष्य गुरु की शरण पड़ते हैं) परमात्मा का रूप गुरु उन सभी का पार उतारा कर देता है।4।8।
</details>

<details><summary>दर्पण-पदार्थ</summary>

पद्अर्थ: खोजत = खोजते हुए। खोजि = खोज के। ततु = अस्लियत। सारा = श्रेष्ठ। किलबिख = पाप। निमख = आँख झपकने जितना समय। गुरमुखि = गुरु की शरण पड़ कर।1।
</details>

<details><summary>दर्पण-भाषार्थ</summary>

अर्थ: हे भाई! बड़ी लंबी खोज करके हम इस विचार पर पहुँचे हैं कि परमात्मा का नाम (-स्मरणा ही मानव जन्म की) सबसे ऊँची अस्लियत है। गुरु की शरण पड़ के हरि का नाम स्मरण करने से (ये नाम) आँख झपकने जितने समय में (सारे) पाप काट देता है, और, (संसार-समुंदर से) पार लंघा देता है।1।
</details>

<details><summary>दर्पण-पदार्थ</summary>

पद्अर्थ: पुरखु ज्ञानी = हे आत्मिक जीवन की सूझ वाले मनुष्य! सुणि सुणि = बार बार सुन के। त्रिपति = तृप्ति, संतोष। साधू = गुरु। अंम्रित बानी = आत्मिक जीवन देने वाली वाणी के द्वारा। रहाउ।
</details>

<details><summary>दर्पण-भाषार्थ</summary>

अर्थ: हे आत्मिक जीवन की समझ वाले मनुष्य! (सदा) परमात्मा का नाम-रस पीया कर। (हे भाई!) गुरु की आत्मिक जीवन देने वाली वाणी के द्वारा (परमात्मा का) नाम बार-बार सुन सुन के (मनुष्य का) मन सबसे ऊँचा संतोष हासल कर लेता है। रहाउ।
</details>

<details><summary>दर्पण-पदार्थ</summary>

पद्अर्थ: मुकति = (माया के मोह से) मुक्ति। भुगति = (आत्मा की) खुराक। जुगति = जीने का सही तरीका। सचु = सदा कायम रहने वाला परमात्मा। कउ = को। पूरन = सर्व-व्यापक। बिधाता = कर्तार।2।
</details>

<details><summary>दर्पण-भाषार्थ</summary>

अर्थ: हे भाई! सारे सुखों को देने वाला, सदा कायम रहने वाला परमात्मा अगर मिल जाए, तो यही है विकारों से खलासी (का मूल), यही है (आत्मा की) खुराक, यही है जीने का सच्चा ढंग। वह सर्व-व्यापक विधाता प्रभु-भक्ति का (ये) दान अपने सेवक को (ही) बख्शता है।2।
</details>

<details><summary>दर्पण-पदार्थ</summary>

पद्अर्थ: स्रवणी = कानों से। रसना = जीभ (से)। सोई = वह (प्रभु) ही। करण कारण = जगत का मूल। जा ते = जिससे, जिस (के दर) से। ब्रिथा = खाली।3।
</details>

<details><summary>दर्पण-भाषार्थ</summary>

अर्थ: हे भाई! जिस जगत के मूल सब ताकतों के मालिक प्रभु के दर से कोई जीव खाली हाथ नहीं जाता, उस (के) ही (नाम) को कानों से सुनना चाहिए, हृदय में आराधना चाहिए।3।
</details>

<details><summary>दर्पण-पदार्थ</summary>

पद्अर्थ: भागि = किस्मत से। किरपाला = हे कृपालु! गावै = गाता रहे। गुोपाला = (असल शब्द ‘गोपाला’ है यहाँ ‘गुपाला’ पढ़ना है) हे गुपाल!।4।
</details>

<details><summary>दर्पण-भाषार्थ</summary>

अर्थ: हे गोपाल! हे कृपाल! बड़ी किस्मत से ये श्रेष्ठतम मानव जन्म मिला है (अब) मेहर कर, (तेरा सेवक) नानक साधु-संगत में रह के तेरे गुण गाता रहे, तेरा नाम सदा स्मरण करता रहे।4।10।
</details>

<details><summary>दर्पण-पदार्थ</summary>

पद्अर्थ: करि = कर के। सिमरि = स्मरण करके। अरोगा = आरोग्य। कोटि = करोड़ों। बिघन = (जिंदगी के राह में) रुकावटें। प्रगटे = प्रकट हो जाते हैं। भले संजोगा = प्रभु मिलाप के भले अवसर।1।
</details>

<details><summary>दर्पण-भाषार्थ</summary>

अर्थ: (हे भाई! अमृत वेले, प्रभात के वक्त) स्नान करके, अपने प्रभु का नाम स्मरण करके मन और शरीर नरोए हो जाते हैं (क्योंकि) प्रभु की शरण पड़ने से (जीवन के राह में आने वाली) करोड़ों रुकावटें दूर हो जाती हैं, और, प्रभु से मिलाप के बढ़िया अवसर प्रगट हो जाते हैं।1।
</details>

<details><summary>दर्पण-पदार्थ</summary>

पद्अर्थ: प्रभ बाणी = प्रभु की महिमा की वाणी। सुभाखिआ = सुंदर उचारा हुआ। भाई = हे भाई! तू = तुझे। गुर पूरै = पूरे गुरु ने। राखिआ = (जीवन विघ्नों से) बचा लिया। रहाउ।
</details>

<details><summary>दर्पण-भाषार्थ</summary>

अर्थ: हे भाई! (गुरु ने अपना) शब्द सुंदर उचारा हुआ है, (ये शब्द) प्रभु की महिमा की वाणी है। (इस शब्द को) सदा गाते रहो, सुनते रहो, पढ़ते रहो, (अगर ये उद्यम करता रहेगा, तो यकीन रख) पूरे गुरु ने तुझे (जीवन में आने वाली रुकावटों से) बचा लिया। रहाउ।
</details>

<details><summary>दर्पण-पदार्थ</summary>

पद्अर्थ: साचा = सदा कायम रहने वाला। पैज = इज्जत। आदि = आरम्भ से। बिरदु = प्रकृति का मूल स्वभाव।2।
</details>

<details><summary>दर्पण-भाषार्थ</summary>

अर्थ: हे भाई! मालिक प्रभु सदा कायम रहने वाला है, उसकी प्रतिभा नापी नहीं जा सकती, वह भक्ति से प्यार करने वाला है, वह दया का श्रोत है, अपने संतों की इज्जत वह (सदा ही) रखता आया है, अपना ये बिरद स्वभाव वह आरम्भ से ही पालता आ रहा है।2।
</details>

<details><summary>दर्पण-पदार्थ</summary>

पद्अर्थ: अंम्रित = आत्मिक जीवन देने वाला। भुंचहु = खाओ। मुखि = मुँह में। जरा = (आत्मिक जीवन को) बुढ़ापा। मरा = मौत। तापु = दुख-कष्ट।3।
</details>

<details><summary>दर्पण-भाषार्थ</summary>

अर्थ: हे भाई! परमात्मा का नाम आत्मिक जीवन देने वाला है, ये (आत्मिक) खुराक खाते रहो, हर वक्त अपने मुँह में डालते रहो। हे भाई! गोबिंद के गुण सदा गाते रहो (आत्मिक जीवन को) ना बुढ़ापा आएगा ना मौत आएगी, हरेक दुख-कष्ट दूर हो जाएगा।3।
</details>

<details><summary>दर्पण-पदार्थ</summary>

पद्अर्थ: सुआमी मेरै = मेरे मालिक ने। सरब कला = सारी ताकत (‘कोटि बिघन’ के मुकाबले के लिए) सारी शक्ति। बणि आई = पैदा हो जाती है। सगले जुग अंतरि = सारे युगों में, सदा ही। गुर नानक की = हे नानक! गुरु की।4।
</details>

<details><summary>दर्पण-भाषार्थ</summary>

अर्थ: हे भाई! (जिस भी मनुष्य ने गुरु के शब्द का आसरा ले के प्रभु का नाम जपा) मेरे मालिक ने उसकी अरदास सुन ली, (करोड़ों विघनों से मुकाबला करने के लिए उसके अंदर) पूरी ताकत पैदा हो जाती है। हे नानक! गुरु की ये अज़मत सारे युगों में ही प्रत्यक्ष प्रगट रहती है।4।11।
</details>

<details open><summary>विश्वास-प्रस्तुतिः</summary>

सोरठि महला ५ घरु २ चउपदे ੴ सतिगुर प्रसादि ॥
</details>

<details><summary>मूलम्</summary>

सोरठि महला ५ घरु २ चउपदे ੴ सतिगुर प्रसादि ॥
</details>

<details><summary>दर्पण-पदार्थ</summary>

पद्अर्थ: गुर हाई = गुरभाई। मीता = हे मित्र! जीउ = जिंद, प्राण। बलि जासी = सदके जाएगी।1।
</details>

<details><summary>दर्पण-भाषार्थ</summary>

अर्थ: हे मित्र! (हमारा) एक ही प्रभु पिता है, हम एक ही प्रभु-पिता के बच्चे हैं, (फिर,) तू मेरा गुरभाई (भी) है। मुझे परमात्मा के दर्शन करवा दे। मेरे प्राण तुझसे बारंबार सदके जाया करेंगे।1।
</details>

[[0612]]
<details><summary>दर्पण-पदार्थ</summary>

पद्अर्थ: कउ = से। बलि जाई = मैं सदके जाता हूँ। भाई = हे भाई!। रहाउ।
</details>

<details><summary>दर्पण-भाषार्थ</summary>

अर्थ: हे मित्र! (मेरी विनती) सुन। मैं (तेरे चरणों की) धूल से कुर्बान जाता हूँ। हे भाई! (मैं अपना) ये मन तेरा (आज्ञाकारी बनाने को तैयार हूँ)। रहाउ।
</details>

<details><summary>दर्पण-पदार्थ</summary>

पद्अर्थ: पाव = दोनों पाद। मलोवा = मैं मलूँगा। मलि = मल के। धोवा = धोऊँ, मैं धोऊँगा। तै कू = तुझे। देसा = दूँगा। हउ = मैं। प्रभ मिलउ = मैं प्रभु को मिल जाऊँ, मिलूँ।2।
</details>

<details><summary>दर्पण-टिप्पनी</summary>

नोट: ‘पाव’ है ‘पाउ’ का बहुवचन।
</details>

<details><summary>दर्पण-भाषार्थ</summary>

अर्थ: हे मित्र! मैं (तेरे दोनों) पैर मलूँगा, (इनको) मल-मल के धोऊँगा, मैं अपना ये मन तेरे हवाले कर दूँगा। हे मित्र! (मेरी विनती) सुन। मैं तेरी शरण आया हूँ। मुझे (ऐसा) उपदेश दे (कि) मैं प्रभु को मिल सकूँ।2।
</details>

<details><summary>दर्पण-टिप्पनी</summary>

नोट: गुरमुख मिलाप की युक्ति बताता है।
</details>

<details><summary>दर्पण-पदार्थ</summary>

पद्अर्थ: मानु = अहंकार। कीजै = करना चाहिए। परीजै = पड़ना चाहिए। पिंडु = शरीर। अरपीजै = भेटा कर देना चाहिए। इउ = यूँ, इस तरह।3।
</details>

<details><summary>दर्पण-भाषार्थ</summary>

अर्थ: हे मित्र! सुन। (किसी किस्म का) अहंकार नहीं करना चाहिए। जो कुछ परमात्मा कर रहा है, उसे भला करके मानना चाहिए। ये जिंद और ये शरीर सब कुछ उसकी भेट कर देना चाहिए। इस तरह परमात्मा को पा लिया जाता है।3।
</details>

<details><summary>दर्पण-टिप्पनी</summary>

नोट: यहाँ से ‘घरु २’ के शब्द शुरू होते हैं। पहले शबदों का संग्रह11 है।
</details>

<details><summary>दर्पण-पदार्थ</summary>

पद्अर्थ: अनुग्रहु = मेहर, कृपा। प्रसादि = कृपा से। गुरि = गुरु ने। अकुल = अ+कुल, जिस की कोई खास कुल नहीं। निरंजनु = (निर+अंजनु। अंजनु = सुरमा, मायाकी कालिख़) माया के प्रभाव से रहित।4।
</details>

<details><summary>दर्पण-टिप्पनी</summary>

जरूरी नोट: इस शब्द में एक जिज्ञासू से सवाल करवा के, और, किसी गुरसिख से उक्तर दिलवा के परमात्मा से मिलाप की जुगति बताई गई है।
</details>

<details><summary>दर्पण-भाषार्थ</summary>

अर्थ: हे मित्र! संत जनों की कृपा से (जिस मनुष्य पर प्रभु की) मेहर हो उसे परमात्मा का नाम प्यारा लगने लग जाता है। (हे मित्र!) दास नानक पर गुरु ने कृपा की तो (नानक को) हर जगह वह प्रभु दिखाई देने लगा, जिसका कोई विशेष कुल नहीं, जो माया के प्रभाव से परे है।4।1।12।
</details>

<details><summary>दर्पण-पदार्थ</summary>

पद्अर्थ: ब्रहमंड = सृष्टि। को = का। ठाकुरु = पालनहार। रे = हे भाई! सारि = सार ले के। समालै = संभाल करता है। मूरखि = मूर्ख ने।1।
</details>

<details><summary>दर्पण-भाषार्थ</summary>

अर्थ: हे भाई! मैं मूर्ख ने उस परमात्मा का एक भी उपकार नहीं समझा, जो करोड़ों ब्रहमण्डों का पालहार मालिक है, जो सारे जीवों को (रिजक आदि) देने वाला दाता है, जो (सब जीवों को) पालता है, सदा (सब की) सार ले के संभाल करता है।1।
</details>

<details><summary>दर्पण-पदार्थ</summary>

पद्अर्थ: आराधि न जाना = (मैंने) आराधना करनी नहीं समझी। करता = करता हूँ। रे = हे भाई! हरि जीउ = हे प्रभु जी! परिओ = पड़ गया है। राम दासु = राम का दास। रहाउ।
</details>

<details><summary>दर्पण-भाषार्थ</summary>

अर्थ: हे भाई! मुझे परमात्मा के स्मरण करने की विधि नहीं। मैं (ज़बानी ज़बानी ही) ‘हरि हरि’, ‘गुरु गुरु’ करता रहता हूँ। हे प्रभु जी! मेरा नाम ‘राम का दास’ पड़ गया है (अब तू ही मेरी इज्जत रख, और भक्ति की दाति दे)। रहाउ।
</details>

<details><summary>दर्पण-पदार्थ</summary>

पद्अर्थ: सुख सागर = सुखों का समुंदर। भरपूरी = व्यापक। सरब घटा = सारे शरीरों में। संगे = साथ ही।2।
</details>

<details><summary>दर्पण-भाषार्थ</summary>

अर्थ: हे भाई! मैं मूर्ख उस परमात्मा को कहीं दूर बसता समझ रहा हूँ जो गरीबों पर दया करने वाला है, जो दया का घर है, जो सुखों का समुंदर है, जो सारे शरीरों में हर जगह मौजूद है, जो सब जीवों के अंग-संग रहके सबके कर्म देखता है और (सबकी आरजूएं) सुनता रहता है।2।
</details>

<details><summary>दर्पण-पदार्थ</summary>

पद्अर्थ: हउ = मैं। मिति = हद बंदी। करि = कर के। वरनउ = वर्णन करूँ। किआ जाना = मैं क्या जानता हूँ? करउ = करूँ। मै मूरख = मुझ मूर्ख को।3।
</details>

<details><summary>दर्पण-भाषार्थ</summary>

अर्थ: हे भाई! परमात्मा के गुणों का अंत नहीं पाया जा सकता, पर मैं उसके गुणों को सीमा में रख के बयान करता हूँ। मैं कैसे जान सकता हूँ कि परमात्मा कैसा है? हे भाई! मैं अपने गुरु के पास विनती करता हूँ कि मुझ मूर्ख को शिक्षा दे।3।
</details>

<details><summary>दर्पण-पदार्थ</summary>

पद्अर्थ: केतक बात है = कौन सी बड़ी बात है, कोई बड़ी बात नहीं। कोटि = करोड़ों। जिन = जिन्होंने। गरभासि = गर्भ+आशय में, गर्भ जोनि में।4।
</details>

<details><summary>दर्पण-भाषार्थ</summary>

अर्थ: हे भाई! मुझ मूर्ख को पार लंघाना (गुरु के वास्ते) कोई बड़ी बात नहीं (उसके दर पर आ के तो) करोड़ो पापी (संसार समुंदर से) पार लांघ रहे हैं। हे भाई! जिस मनुष्यों ने गुरु नानक (के उपदेश) को सुना है गुरु नानक के दर्शन किए हैं, वह दुबारा कभी जनम-मरण के चक्कर में नहीं पड़ते।4।2।13।
</details>

<details><summary>दर्पण-पदार्थ</summary>

पद्अर्थ: को = का। जिना बात को = जिस बातों का। अंदेसरो = चिन्ता फिक्र। ते सभि = वह सारी बातें। सहज = आत्मिक अडोलता। सैन = लीनता। सहज सैन = आत्मिक अडोलता में लीनता। सुखमन = मन को सुख देने वाली। नारी = नारियां, इंद्रिय। ऊध = उलटा। बिगसाइआ = खिल उठा है।1।
</details>

<details><summary>दर्पण-भाषार्थ</summary>

अर्थ: हे भाई! जिस बातों का मुझे बहुत चिन्ता-फिक्र लगा रहता था (गुरु की कृपा से) वह सारे चिन्ता-फिक्र मिट गए हैं। मेरा पलटा पड़ा हुआ हृदय-कमल पुष्प खिल गया है, आत्मिक अडोलता में मेरी लीनता हुई रहती है, और मेरी सारी इंद्रिय अब मेरे मन को आत्मिक सुख देने वाली हो गई हैं।1।
</details>

<details><summary>दर्पण-पदार्थ</summary>

पद्अर्थ: अचरजु = अनोखा तमाशा। जिह कउ = जिस को। अगाधि = अथाह, बहुत ही गहरा। बोधि = बुद्धि से। अगाधि बोधि = अथाह को समझ लिया। रिदै = हृदय में। गुरि = गुरु ने। रहाउ।
</details>

<details><summary>दर्पण-भाषार्थ</summary>

अर्थ: हे भाई! देखो (मेरे अंदर) एक अनोखा करिश्मा हुआ है। गुरु ने (मुझे मेरे) हृदय में वह परमात्मा (दिखा) दिया है जिसके प्रथाय सुनते थे कि वह मनुष्य की समझ से बहुत परे है। रहाउ।
</details>

<details><summary>दर्पण-पदार्थ</summary>

पद्अर्थ: जोइ दूत = जो वैरी। मोहि = मुझे। ते = (बहुवचन) वह। भइआनक = भयभीत। करहि = करते हैं। ते = से। राखु = बचा ले।2।
</details>

<details><summary>दर्पण-भाषार्थ</summary>

अर्थ: हे भाई! जो (कामादिक वैरी) मुझे बहुत सताया करते थे, वह अब (नजदीक फटकने से) डरते हैं, वह बल्कि तरले करते हैं कि हम अब तेरे अधीन हो के रहेंगे, हमें मालिक प्रभु (के क्रोप) से बचा ले।2।
</details>

<details><summary>दर्पण-पदार्थ</summary>

पद्अर्थ: जह = जहाँ, जिस अवस्था में। भंडारु = खजाना। जिह = जिस को। तिह = उस ने।3।
</details>

<details><summary>दर्पण-भाषार्थ</summary>

अर्थ: हे भाई! (मेरे अंदर वह करिश्मा ऐसा हुआ है) कि उस अवस्था में परमात्मा (की भक्ति) का खजाना (मेरे अंदर) खुल गया है। पर (हे भाई! ये खजाना) उस मनुष्य को ही मिलता है जिसके भाग्यों में इसकी प्राप्ति लिखी हुई है। हे भाई! गुरु ने मुझे (परमात्मा का नाम) एक ऐसा रत्न दे दिया है कि (उसकी इनायत से) मेरा मन ठंडा-ठार हो गया है, मेरा शरीर शांत हो गया है।3।
</details>

<details><summary>दर्पण-टिप्पनी</summary>

नोट: ‘इआ’ मेल के अक्षरों को ‘अया’ पढ़ना है जैसे, ‘गइआ’ को ‘गयआ’, ‘बिगसया’ इत्यादि।
</details>

<details><summary>दर्पण-पदार्थ</summary>

पद्अर्थ: गुरि = गुरु ने। अंम्रितु = आत्मिक जीवन देने वाला नाम जल। अटलु = अडोल। अमरु = आत्मिक मौत से बचा हुआ। न मुआ = नहीं मरता, आत्मिक मौत नजदीक नहीं फटकती। भंडार = खजाने। कउ = को। लेखा = कर्मों का हिसाब। मूलि न = बिल्कुल नहीं।4।
</details>

<details><summary>दर्पण-भाषार्थ</summary>

अर्थ: हे भाई! गुरु ने मुझे आत्मिक जीवन देने वाले नाम-जल की एक बूँद दी है, अब मेरी आत्मा (विकारों की ओर से) अडोल हो गई है, आत्मिक मौत से मैं बच गया हूँ, आत्मिक मौत मेरे नजदीक नहीं फटकती। हे भाई! गुरु ने नानक को भक्ति के खजाने बख्श दिए हैं, उससे पिछले किए कर्मों का हिसाब बिल्कुल ही नहीं मांगा।4।3।14।
</details>

<details><summary>दर्पण-पदार्थ</summary>

पद्अर्थ: जा का मनु = जिस मनुष्यों का मन। से जन = वह लोग। त्रिपति अघाई = (माया की ओर से) पूरी तौर पर तृप्त रहते हैं। जिसु रिदै = जिस जिस के हृदय में। ते नर = वह लोग। त्रिखाई = प्यासे।1।
</details>

<details><summary>दर्पण-भाषार्थ</summary>

अर्थ: हे भाई! जिस मनुष्यों का मन प्रभु के कमल फूल जैसे कोमल चरणों में परच जाता है, वह मनुष्य (माया की ओर से) पूरे तौर पर संतोषी रहते हैं। पर, जिस जिस मनुष्य के हृदय में परमात्मा के अमूल्य गुण नहीं आ के बसते, वे मनुष्य माया की तृष्णा में फंसे रहते हैं।1।
</details>

<details><summary>दर्पण-पदार्थ</summary>

पद्अर्थ: अरोग = आरोग्य। अनदाई = प्रसन्न, आनंदमयी। सनेही = प्यारा। बेदन = पीड़ा, दुख। जणु = जानो, समझो, मानो। रहाउ।
</details>

<details><summary>दर्पण-भाषार्थ</summary>

अर्थ: हे भाई! परमात्मा की आराधना करने से निरोग हो जाते हैं, आत्मिक आनंद बना रहता है। पर जिस मनुष्य को मेरा प्यारा प्रभु भूल जाता है, उस पर (ऐसे) जानो (जैसे) लाखों तकलीफ़ें आ पड़ती हैं। रहाउ।
</details>

[[0613]]
<details><summary>दर्पण-पदार्थ</summary>

पद्अर्थ: ओट = आसरा। गही = पकड़ी। प्रभ = हे प्रभु! गनणे = गिने जाते हैं।2।
</details>

<details><summary>दर्पण-भाषार्थ</summary>

अर्थ: हे प्रभु! जिस मनुष्यों ने तेरा आसरा लिया, वे तेरी शरण में रह के सुख पाते हैं। पर, हे भाई! जिस मनुष्यों को सर्व-व्यापक कर्तार भूल जाता है, वे मनुष्य दुखियों में गिने जाते हैं।2।
</details>

<details><summary>दर्पण-पदार्थ</summary>

पद्अर्थ: गुर मानि = गुरु का हुक्म मान के। लिव लाई = तवज्जो जोड़ी। गुर ते = गुरु से। ते = वह लोग। घोर = भयानक।3।
</details>

<details><summary>दर्पण-भाषार्थ</summary>

अर्थ: हे भाई! जिस मनुष्यों ने गुरु की आज्ञा मान के परमात्मा में तवज्जो जोड़ ली, उन्होंने बड़ा आनंद बड़ा रस पाया। पर जो मनुष्य परमात्मा को भुला के गुरु की ओर से मुँह मोड़ के रखते हैं वे भयानक नर्क में पड़े रहते हैं।3।
</details>

<details><summary>दर्पण-पदार्थ</summary>

पद्अर्थ: जितु = जिस (काम) में। को = कोई बंदा। तित ही = उस (काम) में ही। सह = शह, ओट। मगन = मस्त।4।
</details>

<details><summary>दर्पण-टिप्पनी</summary>

नोट: ‘तित ही’ में ‘तितु’ के अंत की ‘ु’ मात्रा क्रिया विशेषण ‘ही’ के कारण हट गई है।
</details>

<details><summary>दर्पण-भाषार्थ</summary>

अर्थ: हे नानक! (जीवों के क्या वश?) जिस काम में परमात्मा किसी जीव को लगाता है उसी काम में वह लगा रहता है, हरेक जीव वैसा ही काम करता है। जिस मनुष्यों ने (प्रभु की प्रेरणा से) संत-जनों का आसरा लिया है वे अंदर से प्रभु के चरणों में मस्त रहते हैं।4।4।15।
</details>

<details><summary>दर्पण-पदार्थ</summary>

पद्अर्थ: राजन महि = राज के काम में। उरझाइओ = मगन रहता है। मानन महि = मान बढ़ाने वाले कामों में। अभिमानी = अहंकारी, मान का भूखा। लोभन महि = लालच बढ़ाने वाले कामों में। गिआनी = आत्मिक जीवन की सूझ वाले बंदे।1।
</details>

<details><summary>दर्पण-भाषार्थ</summary>

अर्थ: (हे भाई! जैसे) राज के कामों में राजा मगन रहता है, जैसे मान बढ़ाने वाले कामों में आदर-मान का भूखा मनुष्य लगा रहता है, जैसे लालची मनुष्य लालच बढ़ाने वाले कामों में फसा रहता है, वैसे ही आत्मिक जीवन की समझ वाला मनुष्य प्रभु के प्रेम रंग में मस्त रहता है।1।
</details>

<details><summary>दर्पण-पदार्थ</summary>

पद्अर्थ: सुहावै = सुहाती है। पेखि = देख के। निकटि = नजदीक, अंग संग। कीरतनि = कीर्तन मे। त्रिपतावै = प्रसन्न रहता है। रहाउ।
</details>

<details><summary>दर्पण-भाषार्थ</summary>

अर्थ: परमात्मा के भक्त को यही काम अच्छा लगता है। (भक्त परमात्मा को) अंग-संग देख के और गुरु की सेवा करके परमात्मा की महिमा में ही प्रसन्न रहता है। रहाउ।
</details>

<details><summary>दर्पण-पदार्थ</summary>

पद्अर्थ: अमलन सिउ = नशों से। अमली = नशों का प्रेमी। भूमन = जमीन के मालिक। भूमि = जमीन। खीर = दूध। बारिकु = बच्चा। हितकारी = प्यार करने वाले।2।
</details>

<details><summary>दर्पण-भाषार्थ</summary>

अर्थ: हे भाई! नशों का प्रेमी मनुष्य नशों से चिपका रहता है, जमीन के मालिक को जमीन प्यारी लगती है, बच्चा दूध में परचा रहता है। इसी तरह संत जन परमात्मा से प्यार करते हैं।2।
</details>

<details><summary>दर्पण-पदार्थ</summary>

पद्अर्थ: बिदुअंसी = विद्वान। रचिआ = मस्त। नैन = आँखें। देखि = देख देख के। सादि = स्वाद में। लुभानी = मस्त रहती है।3।
</details>

<details><summary>दर्पण-भाषार्थ</summary>

अर्थ: हे भाई! विद्वान मनुष्य विद्या (पढ़ने-पढ़ाने) में खुश रहता है, आँखें (पदार्थ) देख-देख के सुख भोगती हैं। हे भाई! जैसे जीभ (स्वादिष्ट पदार्थों के) स्वाद (चखने) में खुश रहती है, वैसे ही प्रभु के भक्त प्रभु की महिमा के गीत गाते हैं।3।
</details>

<details><summary>दर्पण-पदार्थ</summary>

पद्अर्थ: भूख = लालसा, जरूरत। पूरकु = मस्त। घट = शरीर। अंतरजामी = दिल की जानने वाला।4।
</details>

<details><summary>दर्पण-भाषार्थ</summary>

अर्थ: हे भाई! सारे शरीरों के मालिक प्रभु जैसे जैसी किसी जीव की लालसा हो वैसी वैसी ही पूरी करने वाला है। हे नानक! (जिस मनुष्य को) परमात्मा के दर्शन की प्यास लगती है, उस मनुष्य को दिल की जानने वाला परमात्मा (खुद) आ के मिलता है।4।5।16।
</details>

<details><summary>दर्पण-पदार्थ</summary>

पद्अर्थ: मैले = विकारों की मैल से भरे हुए। ऊजल = साफ सुथरे, पवित्र। करते = करने वाले। दाता = गुण देने वाला। चतुर = समझदार। कला = हुनर। गिआता = ज्ञाता, जानने वाला।1।
</details>

<details><summary>दर्पण-भाषार्थ</summary>

अर्थ: हे प्रभु! हम जीव विकारों की मैल से भरे रहते हैं, तू हमें पवित्र करने वाला है। हम गुण-हीन हैं, तू हमें गुण बख्शने वाला है। हम जीव मूर्ख हैं, तू दाना है, तू समझदार है तू (हमें अच्छा बना सकने वाले) सारे हुनर जानने वाला है।1।
</details>

<details><summary>दर्पण-पदार्थ</summary>

पद्अर्थ: माधो = (माधव = माया का पति) हे प्रभु! पाप खंडन = पापों के नाश करने वाले। नीको = अच्छा, सोहणा। ठाकुर = हे पालनहार प्रभु!। रहाउ।
</details>

<details><summary>दर्पण-भाषार्थ</summary>

अर्थ: हे प्रभु! हम जीव ऐसे (विकारी) हैं, और तू ऐसा (उपकारी) है। हम पाप कमाने वाले हैं, तू हमारे पापों का नाश करने वाला है। हे ठाकुर! तेरा देश सुंदर है (वह देश-साधु-संगत सोहणा है जहाँ तु बसता है)। रहाउ।
</details>

<details><summary>दर्पण-पदार्थ</summary>

पद्अर्थ: साजि = पैदा करके। निवाजे = आदर मान दिया। जीउ = प्राण, जिंद। पिंडु = शरीर। दे = दे कर। देहु = तू देता है। मिहरवाना = हे मेहरवान!।2।
</details>

<details><summary>दर्पण-भाषार्थ</summary>

अर्थ: हे प्रभु! तूने जिंद शरीर प्राण दे के सारे जीवों को पैदा किया है, पैदा करके सब पर बख्शिश करता है। हे मेहरवान! हम गुण-हीन हैं, हममें कोई गुण नहीं हैं। तू हमें गुणों की दाति बख्शता है।2।
</details>

<details><summary>दर्पण-पदार्थ</summary>

पद्अर्थ: न जानह = हम नहीं जानते, हम कद्र नहीं समझते। बिधाते = हे विधाता! बाला = बच्चे।3।
</details>

<details><summary>दर्पण-भाषार्थ</summary>

अर्थ: हे प्रभु! तू हमारे लिए भलाई करता है, पर हम तेरी की हुई भलाई की कद्र नहीं जानते। फिर भी तू हम पर सदा दयावान रहता है। हे सर्व-व्यापक विधाता! तू हमें सुख देने वाला है, तू (हमारी) अपने बच्चों की रखवाली करता है।3।
</details>

<details><summary>दर्पण-पदार्थ</summary>

पद्अर्थ: निधान = खजाने। अटल = सदा कायम रहने वाला। सुलितान = बादशाह। सभि = सारे। जाचै = जाचना करते हैं, माँगते हैं। इहै = ये ही। हवाला = हाल। कै पाछै = के आसरे।4।
</details>

<details><summary>दर्पण-भाषार्थ</summary>

अर्थ: हे प्रभु जी! तुम सारे गुणों के खजाने हो। तुम सदा कायम रहने वाले बादशाह हो। सारे जीव (तेरे दर से) माँगते हैं। हे नानक! कह: (हे प्रभु!) हम जीवों का तो यही हाल है। तू हमें संत-जनों के आसरे में रख।4।6।17।
</details>

<details><summary>दर्पण-पदार्थ</summary>

पद्अर्थ: गरभ महि = पेट में। आपन = अपना। दे = दे के। तह = वहाँ, माँ के पेट में। राखनहारे = बचाने की सामर्थ्य वाले। पावक = (विकारों की) आग। सागर = समुंदर। अथाह = बहुत गहरा। तारनहारे = हे पार लंघा सकने वाले!।1।
</details>

<details><summary>दर्पण-भाषार्थ</summary>

अर्थ: हे (संसार समुंदर से) पार लंघा सकने की सामर्थ्य रखने वाले! माँ के पेट में हमें अपना स्मरण दे के वहाँ हमारी रक्षा करने वाला है। (विकारों की) आग के समुंदर में गहरी लहरों में गिरे हुए को भी मुझे पार लंघा ले।1।
</details>

<details><summary>दर्पण-पदार्थ</summary>

पद्अर्थ: माधो = (मा+धव, माया का पति) हे प्रभु! सिरि मोरा = मेरे सिर पर। ईहा = इस लोक में। ऊहा = उस लोक में। धोरा = आसरा। रहाउ।
</details>

<details><summary>दर्पण-भाषार्थ</summary>

अर्थ: हे प्रभु! तू मेरे सिर पर रखवाला है इस लोक में, परलोक में मुझे तेरा ही आसरा है। रहाउ।
</details>

<details><summary>दर्पण-पदार्थ</summary>

पद्अर्थ: कीते कउ = बनाई हुई चीजों को। मेरै संमानै = मेरे सम मानै, मेरु पर्वत के समान मानता है। त्रिणु = तृण, तीला, तुच्छ। मागन कउ = माँगने वाली। सगली = सारी दुनिया। देहि = ते देता है। प्रभ = हे प्रभु! भानै = अपनी रजा में।2।
</details>

<details><summary>दर्पण-भाषार्थ</summary>

अर्थ: हे प्रभु! तेरे पैदा किए पदार्थों को (ये जीव) मेरु पर्वत समान समझते हैं, पर तुझे, जो तू सब को पैदा करने वाला है, को एक तीले समान समझते हैं। हे प्रभु! तू सबको दातें देने वाला है, सारी दुनिया तेरे ही दर से माँगने वाली है, तू अपनी रजा में सबको दान देता है।2।
</details>

<details><summary>दर्पण-पदार्थ</summary>

पद्अर्थ: खिन = छिन, थोड़ा सा समय। अवरु = और। खिनै महि = खिन में ही। अचरज = हैरान कर देने वाले। चलत = करिश्में। रूढ़ो = सुंदर। गूढ़ो = (सारे संसार में) छुपा हुआ। गंभीरो = बड़े जिगरे वाला। अगम = हे अगम्य (पहुँच से परे)! अपारे = हे अपार! हे बेअंत!।3।
</details>

<details><summary>दर्पण-भाषार्थ</summary>

अर्थ: हे प्रभु! तेरे करिश्में हैरान कर देने वाले हैं, एक छिन में तू कुछ का कुछ बना देता है। हे अगम्य (पहुँच से परे)! हे बेअंत! तू सबसे ऊँचा है, तू सुंदर है, तू बड़े जिगरे वाला है, तू सारे संसार में गुप्त बस रहा है।3।
</details>

[[0614]]
<details><summary>दर्पण-पदार्थ</summary>

पद्अर्थ: साध संगि = साधु-संगत में। जउ = जब। तुमहि = तू खुद ही। तउ = तब। पेखत ही = देखते ही। पुरख = सर्व व्यापक। निरबाणी = वासना रहित।4।
</details>

<details><summary>दर्पण-भाषार्थ</summary>

अर्थ: हे नानक! (कह:) हे सर्व-व्यापक प्रभु! जब तू खुद ही (किसी जीव को) साधु-संगत में मिलाता है, तब वह तेरी महिमा की वाणी सुनता है। (हे भाई!) वासना-रहित सर्व-व्यापक प्रभु का प्रताप देख के तब उसके अंदर आत्मिक आनंद पैदा होता है।4।7।18।
</details>

<details><summary>दर्पण-पदार्थ</summary>

पद्अर्थ: रेनु = चरण धूल। पिआरे = हे प्यारे प्रभु! ओट = आसरा। सताणी = (स+ताणी) ताण वाली, तगड़ी।1।
</details>

<details><summary>दर्पण-भाषार्थ</summary>

अर्थ: हे प्यारे प्रभु! (मेहर कर) मैं तेरे संत-जनों की चरण-धूल बना रहूँ, संत-जनों की शरण पड़ा रहूँ। संत ही मेरे तगड़े सहारा हैं, संत-जन ही मेरे जीवन को सोहना बनाने वाले हैं।1।
</details>

<details><summary>दर्पण-पदार्थ</summary>

पद्अर्थ: सिउ = साथ। बणि आई = प्रीति बन गई है। पूरबि लिखिआ = पूर्बले भाग्यों अनुसार लिखे लेख। भाई = प्रेमी। रहाउ।
</details>

<details><summary>दर्पण-भाषार्थ</summary>

अर्थ: हे प्रभु! तेरे संतों से मेरी प्रीति बन गई है। पिछले लिखे लेखों के अनुसार ये प्राप्ति हुई है। अब मेरा ये मन तेरा प्रेमी बन गया है। रहाउ।
</details>

<details><summary>दर्पण-पदार्थ</summary>

पद्अर्थ: लेवा देवी = लेन देन। बिउहारा = वरतण व्यवहार। लाहा = लाभ। भंडारा = खजाने।2।
</details>

<details><summary>दर्पण-भाषार्थ</summary>

अर्थ: (हे प्रभु! तेरी मेहर से) संत जनों से ही मेरा लेन-देन और वरतण-व्यवहार है। संत-जनों के साथ रह के मैंने ये फायदा कमाया है कि मेरे अंदर भक्ति के खजाने भर गए हैं।2।
</details>

<details><summary>दर्पण-पदार्थ</summary>

पद्अर्थ: मो कउ = मुझे। पूंजी = हरि नाम की संपत्ति। सउपी = हवाले कर दी। धोखा = फिक्र। कहा करैगो = कुछ नहीं कर सकेगा। फाटिओ = फट गया है। सगलो = सारा।3।
</details>

<details><summary>दर्पण-भाषार्थ</summary>

अर्थ: हे भाई! जब से संत-जनों ने मुझे परमात्मा की भक्ति की राशि पूंजी दी है, तब से मेरे मन का चिन्ता-फिक्र उतर गया है। (मेरे जन्मों-जन्मांतरों के किए कर्मों का) सारे ही हिसाब का कागज फट चुका है। अब धर्मराज मुझसे कोई पूछ-पड़ताल नहीं करेगा।3।
</details>

<details><summary>दर्पण-पदार्थ</summary>

पद्अर्थ: परसादे = प्रसादि, कृपा से। मानिआ = मान गया, पतीज गया। रंगि = प्रेम रंग में। रते = रंगा गया। बिसमादे = आश्चर्य प्रभु के।4।
</details>

<details><summary>दर्पण-भाषार्थ</summary>

अर्थ: हे भाई! संत-जनों की कृपा से मेरे अंदर बड़ा धार्मिक आनंद बना हुआ है। हे नानक! कह: मेरा मन परमात्मा के साथ पतीज गया है, आश्चर्य प्रभु के प्रेम रंग में रंगा गया है।4।8।19।
</details>

<details><summary>दर्पण-पदार्थ</summary>

पद्अर्थ: जेती = जितनी ही। समग्री = सामान। तेती ही = ये सारी ही। संगि = साथ। पदु = आत्मिक दर्जा। निरबानी = वासना रहित।1।
</details>

<details><summary>दर्पण-भाषार्थ</summary>

अर्थ: हे मनुष्य! ये जितना भी साजो सामान तू देख रहा है, ये सारा ही (आखिर में) छोड़ के चले जाना है। परमात्मा के नाम से सांझ बना, तू वह आत्मिक दर्जा हासिल कर लेगा जहाँ कोई वासना छू नहीं सकती।1।
</details>

<details><summary>दर्पण-पदार्थ</summary>

पद्अर्थ: पिआरे = हे प्यारे प्रभु! गुरि पूरै = पूरे गुरु ने। पराता = परोया गया है। रहाउ।
</details>

<details><summary>दर्पण-भाषार्थ</summary>

अर्थ: हे प्यारे प्रभु! (मुझे निश्चय हो गया है कि) तू ही मेरा सुखों का दाता है। (जब से) पूरे गुरु ने मुझे उपदेश दिया है, मैं तेरे साथ ही परोया गया हूँ। रहाउ।
</details>

<details><summary>दर्पण-पदार्थ</summary>

पद्अर्थ: ता महि = इनमें फंसे रहने से। रेन = चरण धूल। सगल की = सबकी।2।
</details>

<details><summary>दर्पण-भाषार्थ</summary>

अर्थ: हे भाई! काम क्रोध लोभ मोह अहंकार- इस में फसे रहने से सुख नहीं मिला करता। हे मेरे मन! तू सभी के चरणों की धूल बना रह। तब ही आत्मिक आनंद खुशी प्राप्त होती है।2।
</details>

<details><summary>दर्पण-पदार्थ</summary>

पद्अर्थ: घाल = मेहनत। भानै = तोड़ता, नाश करता। अंतर बिधि = अंदरूनी हालत। मन = हे मन! होमि = हवन कर दे, भेटा कर दे। अकाल मूरति = जिसका अस्तित्व मौत रहित है।3।
</details>

<details><summary>दर्पण-भाषार्थ</summary>

अर्थ: हे मेरे मन! उस परमात्मा की सेवा-भक्ति किया कर, जो किसी की की हुई मेहनत को व्यर्थ नहीं जाने देता, और हरेक के दिल की जानता है। हे भाई! जो प्रकाश-रूप प्रभु सबसे बड़ा है जिसका स्वरूप मौत रहित है, उसकी पूजा-भक्ति कर, और, बतौर भेटा अपना ये मन उसके हवाले कर दे।3।
</details>

<details><summary>दर्पण-पदार्थ</summary>

पद्अर्थ: दामोदर = (दाम = रस्सी। उदर = पेट) परमात्मा। माधवे = माया का पति, प्रभु। वरतणि = हर रोज काम आने वाली चीज। वालेवा = हृदय घर का सामान। अधारा = आसरा। नामो = नाम ही।4।
</details>

<details><summary>दर्पण-भाषार्थ</summary>

अर्थ: हे नानक! गोबिंद दामोदर दया के घर, माया के पति, पारब्रहम निरंकार के नाम को हर समय काम आने वाली चीज बना, नाम को ही हृदय-घर में सामान बना, नाम ही जिंद का आसरा है।4।9।20।
</details>

<details><summary>दर्पण-पदार्थ</summary>

पद्अर्थ: मिरतक = (आत्मिक जीवन से) मरा हुआ। तनि = शरीर में, हृदय में। सासा = सांस, जिंद, आत्मिक जीवन देने वाला नाम। आनि = ला के। मुगध = मूर्ख। स्रोते = श्रोते, (महिमा) सुनने वाले। मुखि = मुँह से।1।
</details>

<details><summary>दर्पण-भाषार्थ</summary>

अर्थ: हे भाई! (गुरु आत्मिक तौर पर) मरे हुए मनुष्य के शरीर में नाम-प्राण डाल देता है, (प्रभु से) विछुड़े हुए मनुष्य को ला के (प्रभु के साथ) मिला देता है। पशु (स्वभाव लोग) मूर्ख मनुष्य (गुरु की कृपा से परमात्मा का नाम) सुनने वाले बन जाते हैं, परमात्मा का नाम मुँह से गाने लग जाते हैं।1।
</details>

<details><summary>दर्पण-पदार्थ</summary>

पद्अर्थ: ता की = उस (बड़ाई) की। रहाउ।
</details>

<details><summary>दर्पण-भाषार्थ</summary>

अर्थ: हे भाई! पूरे गुरु की आत्मिक उच्चता बड़ी ही आश्चर्यजनक है, उसका मूल्य नहीं बताया जा सकता। रहाउ।
</details>

<details><summary>दर्पण-पदार्थ</summary>

पद्अर्थ: सोग = ग़म। बिसरामा = ठिकाना, निवास। बांछत = इच्छा मुताबिक। अचिंता = अचानक।2।
</details>

<details><summary>दर्पण-भाषार्थ</summary>

अर्थ: (हे भाई! जो मनुष्य गुरु की शरण आ पड़ता है, गुरु उसको नाम रूपी प्राण दे के उसके अंदर से) दुखों का ग़मों का डेरा गिरा देता है उसके अंदर आनंद खुशियों का ठिकाना बना देता है। उस मनुष्य को अचानक मन-इच्छित फल मिल जाते हैं उसके सारे काम सिरे चढ़ जाते हैं।2।
</details>

<details><summary>दर्पण-पदार्थ</summary>

पद्अर्थ: ईहा = इस लोक में। आगै = परलोक में। हिरदै = हृदय में। मनि = मन में। भाणे = प्यारे लगे।3।
</details>

<details><summary>दर्पण-भाषार्थ</summary>

अर्थ: हे भाई! जो मनुष्य अपने गुरु के मन को भा जाते हैं, उन्हें इस लोक में सुख प्राप्त रहता है, परलोक में भी वे सही स्वीकार हो जाते हैं, उनके जनम-मरण के चक्कर समाप्त हो जाते हैं, उन्हें कोई डर छू नहीं सकता (क्योंकि गुरु की कृपा से) उनके हृदय में परमात्मा का नाम आ बसता है।3।
</details>

<details><summary>दर्पण-पदार्थ</summary>

पद्अर्थ: दरदु = पीड़ा। भ्रमु = भटकना। पूर = पूरे, सफल। करंमा = काम।4।
</details>

<details><summary>दर्पण-भाषार्थ</summary>

अर्थ: हे नानक! कह: जिस मनुष्य का मन गुरु के चरणों में जुड़ा रहता है, उसके सारे काम सफल हो जाते हैं, वह मनुष्य उठता-बैठता हर वक्त परमात्मा की महिमा के गीत गाता रहता है, उसके अंदर से हरेक दुख पीड़ा भटकना खत्म हो जाती है।4।10।21।
</details>

<details><summary>दर्पण-पदार्थ</summary>

पद्अर्थ: रतनु = हीरे जैसा कीमती प्रभु का नाम। कउडी = कौड़ी जैसी तुच्छ माया। संगि = साथ। जा ते = जिस (माया) से। मन = हे मन!।1।
</details>

<details><summary>दर्पण-भाषार्थ</summary>

अर्थ: (हे भाई! माया में ग्रसित मनुष्य) कीमती प्रभु के नाम को छोड़ के कौड़ी (के मूल्य की माया) के साथ चिपके रहते हैं, जिससे कि (नाम को छोड़ के कौड़ी) (आखिर में) कुछ भी प्राप्त नहीं होता। हे मेरे मन! सर्व-व्यापक पारब्रहम परमेश्वर का नाम सदा स्मरणा चाहिए।1।
</details>

[[0615]]
<details><summary>दर्पण-पदार्थ</summary>

पद्अर्थ: परानी = हे बंदे! काची = सदा कायम ना रहने वाली। देह = शरीर। अगिआनी = हे मूर्ख!। रहाउ।
</details>

<details><summary>दर्पण-भाषार्थ</summary>

अर्थ: हे बंदे! सदा परमात्मा का नाम स्मरण किया कर। हे ज्ञानहीन! ये शरीर सदा कायम रहने वाला नहीं है, ये जरूर नाश हो जाता है। रहाउ।
</details>

<details><summary>दर्पण-पदार्थ</summary>

पद्अर्थ: म्रिग त्रिसना = मृग त्रृष्णा, वह रेगिस्तान जहाँ प्यारे हिरन को पानी प्रतीत होता है। सुपन मनोरथ = सपने में मिले पदार्थ। ता की = इस (माया) की। कामि = काम में। न आवसि = नहीं आएगी। काहू संगि = किसी के भी साथ।2।
</details>

<details><summary>दर्पण-भाषार्थ</summary>

अर्थ: (हे भाई! ये माया) मृग त्रिष्णा है (जो प्यासे हिरन को भगा भगा के मार देती है) सपनों में मिले पदार्थ हैं, (आत्मिक जीवन वाले देश में) इस माया को कुछ भी इज्जत नहीं मिलती। परमात्मा के भजन के बिना (कोई और चीज) काम नहीं आती, ये माया (अंत में) किसी के भी काम नहीं आती।2।
</details>

<details><summary>दर्पण-पदार्थ</summary>

पद्अर्थ: हउ हउ करत = मैं मैं करते हुए, मान करते हुए। बिहाइ = गुजर जाती है। अवरदा = उम्र। जीअ को = जिंद का, जिंद के लाभ के लिए। धावत धावत = दौड़ता भटकता। त्रिपतासिआ = तृप्त। चीना = पहचाना, सांझ डाली।3।
</details>

<details><summary>दर्पण-भाषार्थ</summary>

अर्थ: (हे भाई! माया-ग्रसित मनुष्य की) उम्र (माया का) गुमान करते ही बीत जाती है, वह कोई ऐसा काम नहीं करता जो प्राणों के लाभ के लिए हो। (सारी उम्र माया की खातिर) दौड़ता-भटकता रहता है, तृप्त नहीं होता, परमात्मा के नाम के साथ सांझ नहीं डालता।3।
</details>

<details><summary>दर्पण-पदार्थ</summary>

पद्अर्थ: साद = चस्के। बिखै रस = पदार्थों के स्वाद। मातो = मस्त। खते = पाप। करि = कर के। फेरे = जनम मरन के चक्करों में। पाहि = पास।4।
</details>

<details><summary>दर्पण-भाषार्थ</summary>

अर्थ: हे भाई! माया-ग्रसित मनुष्य चस्कों में विकारों में पदार्थों के स्वादो में मस्त रहता है, बेअंत पाप कर करके जनम मरन के चक्कर में पड़ा रहता है। हे भाई! नानक की आरजू तो प्रभु के पास ही है (नानक प्रभु को ही कहता है: हे प्रभु!) मेरे अवगुण काट दे।4।11।22।
</details>

<details><summary>दर्पण-पदार्थ</summary>

पद्अर्थ: बिखु = जहर। जारे = जला देता है। बिखमु = मुश्किल। को = का। अगनि को सागरु = आग का समुंदर। संगि = संगति में। उधारे = पार लंघा देता है।1।
</details>

<details><summary>दर्पण-भाषार्थ</summary>

अर्थ: (हे भाई! पूरे गुरु की शरण पड़ कर) सर्व-व्यापक नाश-रहित प्रभु के गुण गाया कर। (जो मनुष्य ये उद्यम करता है गुरु उसके अंदर से आत्मिक मौत लाने वाले) काम-क्रोध (आदि की) जहर जला देता है। (ये जगत विकारों की) आग का समुंदर (है, इस में से पार लांघना) बहुत कठिन है (महिमा के गीत गाने वाले मनुष्य को गुरु) साधु-संगत में (रख के इस समुंदर में से) पार लंघा देता है।1।
</details>

<details><summary>दर्पण-पदार्थ</summary>

पद्अर्थ: गुरि = गुरु ने। भरमु = भटकना। अंधेरा = (माया के मोह का) अंधेरा। भजु = स्मरण कर। नेरा = नजदीक, अंग संग। रहाउ।
</details>

<details><summary>दर्पण-भाषार्थ</summary>

अर्थ: (हे भाई! पूरे गुरु की शरण पड़ो। जो मनुष्य पूरे गुरु की शरण पड़ा) पूरे गुरु ने (उसका) भ्रम मिटा दिया, (उसका माया के मोह का) अंधेरा दूर कर दिया। (हे भाई! तू भी गुरु की शरण पड़ कर) प्रेमा भक्ति से प्रभु के भजन किया कर, (तुझे) प्रभु अंग-संग (दिख जाएगा)। रहाउ।
</details>

<details><summary>दर्पण-पदार्थ</summary>

पद्अर्थ: निधान = खजाने। रहे अघाई = तृप्त हो गए। जत कत = जहाँ कहाँ, हर जगह।2।
</details>

<details><summary>दर्पण-भाषार्थ</summary>

अर्थ: हे भाई! परमात्मा का नाम (सारे रसों का खजाना है, जो मनुष्य गुरु की शरण पड़ कर इस) खजाने का रस पीता है, उसका मन उसका तन (माया के रसों की ओर से) तृप्त हो जाते हैं। उसे हर जगह परमात्मा व्याप्त दिख पड़ता है। वह मनुष्य फिर ना पैदा होता है ना मरता है।2।
</details>

<details><summary>दर्पण-पदार्थ</summary>

पद्अर्थ: बेता = जानने वाला। तत बेता = अस्लियत को जानने वाला। जिसु मनि = जिसके मन में। जिनि = जिस मनुष्य ने। गुरमुखि = गुरु की शरण पड़ के। घाला = मेहनत।3।
</details>

<details><summary>दर्पण-टिप्पनी</summary>

नोट: ‘गुोपाला’ में अक्षर ‘ग’ के साथ दो मात्राएं ‘ु’ और ‘ो’ हैं। असल शब्द ‘गोपाला’ है, यहाँ इसे ‘गुपाला’ पढ़ना है।
</details>

<details><summary>दर्पण-भाषार्थ</summary>

अर्थ: हे भाई! जिस मनुष्य ने गुरु की शरण पड़ कर नाम रत्न पा लिया, उसकी (आत्मिक जीवन वाली) मेहनत कामयाब हो गई। (गुरु के द्वारा) जिस मनुष्य के मन में सृष्टि का पालनहार आ बसता है, वह मनुष्य असल जप-तप-संयम के भेद को समझने वाला हो जाता है वह मनुष्य आत्मिक सूझ का ज्ञाता हो जाता है।3।
</details>

<details><summary>दर्पण-पदार्थ</summary>

पद्अर्थ: कलि = कष्ट, झगड़े। सगले = सारे। फासा = जंजाल। प्रभि = प्रभु ने। बिगासा = प्रसन्न।4।
</details>

<details><summary>दर्पण-भाषार्थ</summary>

अर्थ: हे नानक! कह: जिस मनुष्य पर प्रभु ने मेहर की (उसको प्रभु ने गुरु मिला दिया, और) उसका मन उसका तन आत्मिक आनंद से प्रफुल्लित हो गया। उस मनुष्य की जमों वाली जंजीरें काटी गई (उसके गले से माया के मोह की फाँसी कट गई जो आत्मिक मौत ला के उसे जमों के वश में करती है), उसके सारे दुख-कष्ट-कष्ट दूर हो गए।4।12।23।
</details>

<details><summary>दर्पण-पदार्थ</summary>

पद्अर्थ: करणहार = सब कुछ कर सकने वाला। करावणहार = (जीवों से) सब कुछ करवा सकने वाला। दाता = दातें देने वाला। सुआमी = मालिक। जीअ = जीव। कीए = पैदा किए। अंतरजामी = हरेक दिल की जानने वाला।1।
</details>

<details><summary>दर्पण-टिप्पनी</summary>

नोट: ‘जीअ’ है ‘जीउ’ का बहुवचन।
</details>

<details><summary>दर्पण-भाषार्थ</summary>

अर्थ: (हे भाई! जिस मनुष्य का मददगार गुरु बन जाता है, उसे निश्चय हो जाता है कि) परमात्मा सब कुछ कर सकने वाला है (जीवों से) सब कुछ करवा सकने वाला है, सब जीवों को दातें देने वाला है, सब का मालिक है, सारे जीव उसी दया के घर प्रभु के पैदा किए हुए हैं, वह प्रभु हरेक के दिल की जानने वाला है।1।
</details>

<details><summary>दर्पण-पदार्थ</summary>

पद्अर्थ: सहाई = मददगार। सहज = आत्मिक अडोलता। मंगल = खुशियां। रस = स्वाद। अचरज = हैरान कर देने वाली। बडाई = इज्जत। रहाउ।
</details>

<details><summary>दर्पण-भाषार्थ</summary>

अर्थ: हे भाई! मेरा गुरु (जिस मनुष्य का) मददगार खुद बनता है, उस मनुष्य के अंदर आत्मिक अडोलता के सुख आनंद खुशियां व स्वाद उघड़ आते हैं। उस मनुष्य को (लोक-परलोक में) ऐसी इज्जत मिलती है कि हैरान हो जाते हैं। रहाउ।
</details>

<details><summary>दर्पण-पदार्थ</summary>

पद्अर्थ: भै = डर। साची = सदा कायम रहने वाली। माने = आदर पाते हैं। आराधि = स्मरण करके। अपुनै थाने = उस जगह पर जहाँ कोई विकार भटकना में नहीं डाल सकता।2।
</details>

<details><summary>दर्पण-टिप्पनी</summary>

नोट: ‘भै’ है ‘भउ’ का बहुवचन।
</details>

<details><summary>दर्पण-भाषार्थ</summary>

अर्थ: हे भाई! जो मनुष्य गुरु की शरण आ पड़ते हैं, उनके सारे डर दूर हो जाते हैं, सदा स्थिर रहने वाले प्रभु की हजूरी में उन्हें आदर मिलता है। परमात्मा की महिमा के गीत गा के परमात्मा का नाम स्मरण करके वह अपने (उस हृदय-) स्थल में आ टिकते हैं (जहाँ कोई विकार उन्हें निकाल के भटकना में नहीं डाल सकता)।2।
</details>

<details><summary>दर्पण-पदार्थ</summary>

पद्अर्थ: जै जैकारु = बड़ाई, आदर मान। सभ = सारी दुनिया। उसतति = शोभा। साध = गुरु। सद = सदा। बलिहारी जाउ = मैं सदके जाता हूँ (जाऊँ)। जिनि = जिस (प्रभु) ने। पैज = इज्जत।3।
</details>

<details><summary>दर्पण-भाषार्थ</summary>

अर्थ: हे भाई! जिस मनुष्य को गुरु की संगति प्यारी लगने लग पड़ती है, सारी दुनिया उसकी सराहना करती है, शोभा करती है। हे भाई! मैं (भी) अपने प्रभु से सदा सदके जाता हूँ जिसने (मुझे गुरु की शरण डाल के) मेरी इज्जत पूरे तौर पर रख ली है।3।
</details>

<details><summary>दर्पण-पदार्थ</summary>

पद्अर्थ: गोसटि = मिलाप। गिआनु = आत्मिक जीवन की समझ। सुणि = सुन के। उधारे = विकारों से बच जाते हैं। जिनि जिनि = जिस मनुष्य ने। सेती = साथ। घरि = घर में, हृदय घर में।4।
</details>

<details><summary>दर्पण-भाषार्थ</summary>

अर्थ: हे भाई! जिस जिस मनुष्य ने (गुरु के) दर्शन किए हैं, उन्हें प्रभु का मिलाप प्राप्त हो गया, उनको आत्मिक जीवन की समझ प्राप्त हो गई, प्रभु का नाम सुन-सुन के वे मनुष्य (विकारों के हमलों से) बच गए। हे नानक! जिस मनुष्य पर प्यारा प्रभु दयावान हुआ वह मनुष्य आत्मिक आनंद से प्रभु चरणों में लीन हो गया।4।13।24।
</details>

<details><summary>दर्पण-पदार्थ</summary>

पद्अर्थ: भै = डर। पूरा = सारे गुणों का मालिक।1।
</details>

<details><summary>दर्पण-टिप्पनी</summary>

नोट: ‘भै’ है ‘भउ’ का बहुवचन।
</details>

<details><summary>दर्पण-भाषार्थ</summary>

अर्थ: हे भाई! जो मनुष्य पूरे गुरु का ध्यान धरता है, उस पर मालिक परमात्मा दयावान होता है (और, वह मनुष्य परमात्मा की शरण पड़ता है) परमात्मा की शरण पड़ने से उसके सारे डर उतर जाते हैं, सारे दुख दूर हो जाते हैं, वह (सदा) आत्मिक आनंद लेता है।1।
</details>

<details><summary>दर्पण-पदार्थ</summary>

पद्अर्थ: प्रभ = हे प्रभु! साहिबु = मालिक। गावउ = मैं गाऊँ। रंगि = प्रेम रंग में। राता = रंगा हुआ। रहाउ।
</details>

<details><summary>दर्पण-भाषार्थ</summary>

अर्थ: हे प्रभु जी! तू मेरा मालिक है, तू मुझे सारी दातें देने वाला है। हे दीनों पर दया करने वाले प्रभु! (मेरे पर) मेहर कर, मैं तेरे प्रेम-रंग में रंग के तेरे गुण गाता रहूँ। रहाउ।
</details>

[[0616]]
<details><summary>दर्पण-पदार्थ</summary>

पद्अर्थ: सतिगुरि = गुरु ने। निधानु = खजाना। द्रिढ़ाइआ = हृदय में पक्का कर दिया। करि लीना = बना लिया। मनि = मन में।2।
</details>

<details><summary>दर्पण-भाषार्थ</summary>

अर्थ: हे भाई! जिस मनुष्य के हृदय में गुरु ने सारे सुखों का खजाना प्रभु-नाम पक्का कर दिया, उसकी सारी चिंताएं दूर हो गई। परमात्मा मेहर करके उसको अपना बना लेता है, उसके मन में नाश-रहित परमात्मा आ बसता है।2।
</details>

<details><summary>दर्पण-पदार्थ</summary>

पद्अर्थ: कउ = को। बिघनु = रुकावट। रिद = हृदय। अंम्रित = आत्मिक जीवन देने वाला।3।
</details>

<details><summary>दर्पण-भाषार्थ</summary>

अर्थ: हे भाई! अपने गुरु ने जिस मनुष्य की रक्षा की उसको (आत्मिक जीवन के रास्ते में) कोई रुकावट नहीं आती। परमात्मा के कमल-फूल जैसे कोमल चरण उसके हृदय में आ बसते हैं, वह मनुष्य आत्मिक जीवन देने वाला हरि-नाम-रस सदा चखता है।3।
</details>

<details><summary>दर्पण-पदार्थ</summary>

पद्अर्थ: सेवक = सेवकों की तरह। जिनि = जिस (प्रभु) ने। इछ = कामना। पुजाई = पूरी कर दी। ता कै = उसके। पैज = इज्जत। पूरन = पूरे तौर पर।4।
</details>

<details><summary>दर्पण-भाषार्थ</summary>

अर्थ: हे भाई! जिस परमात्मा ने (हर वक्त) तेरे मन की (हरेक) कामना पूरी की है, सेवक की तरह उसकी सेवा-भक्ति करता रह। हे दास नानक! (कह:) मैं उस प्रभु से सदके जाता हूँ, जिसने (विघनों से मुकाबले पर हर समय) पूरी तौर पर इज्जत बचा के रखी है।4।14।25।
</details>

<details><summary>दर्पण-पदार्थ</summary>

पद्अर्थ: मगनु = मस्त। अंधिआरै = अंधेरे में। न जानै = गहरी सांझ नहीं डालता। जीउ = जिंद। पिंडु = शरीर। साजि = बना के। रचिआ = पैदा किया। मानै = मानता है।1।
</details>

<details><summary>दर्पण-भाषार्थ</summary>

अर्थ: हे भाई! जिस परमात्मा ने शरीर-जिंद बना के जीव को पैदा किया हुआ है, उस सब दातें देने वाले प्रभु के साथ जीव गहरी सांझ नहीं डालता। माया के मोह के (आत्मिक) अंधकार में मस्त रहके अपनी ताकत को बड़ा समझता है।1।
</details>

<details><summary>दर्पण-पदार्थ</summary>

पद्अर्थ: मन = हे मन! मूढ़े = हे मूर्ख। करहि = तू करता है। कछूऐ = कोई करतूत। छानी = छुपी। रहाउ।
</details>

<details><summary>दर्पण-भाषार्थ</summary>

अर्थ: हे मूर्ख मन! मालिक प्रभु (तेरी सारी करतूतें हर वक्त) देख रहा है। तू जो कुछ करता है, (मालिक प्रभु) वही वही जान लेता है, (उससे तेरी) कोई भी करतूत छुपी नहीं रह सकती। रहाउ।
</details>

<details><summary>दर्पण-पदार्थ</summary>

पद्अर्थ: मदि = नशे में। मातो = मस्त। उपजे = पैदा हो गए। भरमत = भटकते। बंधन = जंजीर।2।
</details>

<details><summary>दर्पण-भाषार्थ</summary>

अर्थ: हे भाई! मनुष्य जीभ के स्वादों में, लोभ के नशे में मस्त रहता है (जिसके कारण इसके अंदर) अनेक विकार पैदा हो जाते हैं, मनुष्य अहंकार की जंजीरों के भार तले दब जाता है, बहुत जूनियों में भटकता फिरता है, और दुख सहता रहता है।2।
</details>

<details><summary>दर्पण-पदार्थ</summary>

पद्अर्थ: देइ = दे के। देइ किवाड़ = दरवाजे बंद करके। दारा = स्त्री। संगि = साथ। फाकै = कुकर्म करता है। चित्र गुपतु = धर्मराज के मुंशी। मागहि = मांगते हैं, मांगेंगे।3।
</details>

<details><summary>दर्पण-भाषार्थ</summary>

अर्थ: (माया के मोह के अंधकार में फसा मनुष्य) दरवाजे बंद करके अनेक पर्दों के पीछे पराई स्त्री के साथ कुकर्म करता है। (पर, हे भाई!) जब (धर्मराज के दूत) चित्र और गुप्त (तेरी करतूतों का) हिसाब मांगेंगे, तब कोई भी तेरी करतूतों पर पर्दा नहीं डाल सकेगा।3।
</details>

<details><summary>दर्पण-पदार्थ</summary>

पद्अर्थ: दुख भंजन = हे दुखों का नाश करने वाले! ओट = आसरा। सागर = समुंदर।4।
</details>

<details><summary>दर्पण-भाषार्थ</summary>

अर्थ: हे नानक! कह: दीनों पर दया करने वाले! हे सर्व-व्यापक! हे दुखों का नाश करने वाले! तेरे बग़ैर और कोई आसरा नहीं है। हे प्रभु! मैं तेरी शरण आया हूँ। संसार समुंदर में (डूबते हुए की मेरी बाँह पकड़ के) निकाल ले।4।15।26।
</details>

<details><summary>दर्पण-पदार्थ</summary>

पद्अर्थ: सहाई = मददगार। सुखदाई = सुख देने वाला, आत्मिक आनंद देने वाला। जपि = जप के, पढ़ के। अनदु करहु = आत्मिक आनंद लो। प्राणी = हे प्रणी!।1।
</details>

<details><summary>दर्पण-भाषार्थ</summary>

अर्थ: हे प्राणी! पूरे गुरु की (महिमा की) वाणी हमेशा पढ़ा कर, और, आत्मिक आनंद लिया कर। (जो मनुष्य सतिगुरु की वाणी से प्यार बनाता है) परमात्मा (उसका) मददगार बन जाता है, परमात्मा की महिमा (उसके अंदर) आत्मिक आनंद पैदा करती है।1।
</details>

<details><summary>दर्पण-पदार्थ</summary>

पद्अर्थ: साचा = सदा कायम रहने वाला। भाई = हे भाई! साध संगि = साधु-संगत में। बिसरि न जाई = भूलता नही। रहाउ।
</details>

<details><summary>दर्पण-भाषार्थ</summary>

अर्थ: हे भाई! सदा कायम रहने वाले परमात्मा का स्मरण करते रहा करो, (नाम-जपने की इनायत से) साधु-संगत में सदा आत्मिक आनंद लेते हैं, और परमात्मा को कभी नहीं भूलते। रहाउ।
</details>

<details><summary>दर्पण-पदार्थ</summary>

पद्अर्थ: अंम्रित = आत्मिक जीवन देने वाला। जीवै = आत्मिक जीवन हासिल कर लेता है। करमि = (तेरी) बख्शिश से। निरमलु = पवित्र जीवन वाला। थीवै = हो जाता है।2।
</details>

<details><summary>दर्पण-भाषार्थ</summary>

अर्थ: हे सबसे ऊँचे मालिक! (परमेश्वर!) तेरा नाम आत्मिक जीवन देने वाला है। जो मनुष्य तेरा नाम स्मरण करता है वह आत्मिक जीवन हासिल कर लेता है। जिस मनुष्य को तेरी मेहर से (हे परमेश्वर!) तेरा नाम हासिल होता है, वह मनुष्य पवित्र जीवन वाला बन जाता है।2।
</details>

<details><summary>दर्पण-पदार्थ</summary>

पद्अर्थ: बिघन = रुकावटें। सभि = सारे। चरणी = चरणों में। अचुत = ना नाश होने वाला। अनदिनु = हर रोज, हर वक्त। जागा = (माया के हमलों से) सचेत रहता है।3।
</details>

<details><summary>दर्पण-भाषार्थ</summary>

अर्थ: (हे भाई! गुरु के चरण आत्मिक जीवन के राह की सारी) रुकावटों का नाश करने वाले हैं, सारे दुख दूर करने वाले हैं, जिस मनुष्य का मन गुरु के चरणों में परचता है, वह मनुष्य हर समय अविनाशी व अटल परमात्मा के गुण गाता गाता प्रभु के प्रेम-रंग में लीन हो के (माया के हमलों से) सचेत रहता है।3।
</details>

<details><summary>दर्पण-पदार्थ</summary>

पद्अर्थ: सुहेली = सुख देने वाली। आदि अंति मधि = शुरू में, आखिर में, बीच में, हर वक्त। बेली = मददगार।4।
</details>

<details><summary>दर्पण-भाषार्थ</summary>

अर्थ: हे भाई! परमात्मा की महिमा आत्मिक आनंद देने वाली है (महिमा करने वाला मनुष्य) वही फल प्राप्त कर लेता है जिसकी कामना उसका मन करता है। हे भाई! (महिमा की इनायत से) परमात्मा नानक के लिए सदा मददगार बन गया है।4।16।27।
</details>

<details><summary>दर्पण-पदार्थ</summary>

पद्अर्थ: बिनसै = खत्म हो गए। मेरा अरु तेरा = मेर तेर वाला भेदभाव। अपनी धारी = अपनत्व, माया से पकड़।1।
</details>

<details><summary>दर्पण-भाषार्थ</summary>

अर्थ: (जिस इलाज से मेरे अंदर से) मोह का नाश हो जाए, मेर-तेर वाला भेदभाव दूर हो जाए, मेरी माया से पकड़ खत्म हो जाए।1।
</details>

<details><summary>दर्पण-पदार्थ</summary>

पद्अर्थ: ईहा = एसी। कारी = इलाज। जितु = जिस से। गरबु = अहंकार। निवारी = मैं दूर कर लूँ। रहाउ।
</details>

<details><summary>दर्पण-भाषार्थ</summary>

अर्थ: हे संत जनो! (मुझे कोई) ऐसा इलाज बताओ, जिससे मैं (अपने अंदर से) अहंकार को दूर कर सकूँ। रहाउ।
</details>

<details><summary>दर्पण-पदार्थ</summary>

पद्अर्थ: भूत = जीव। मानिआ = माना जा सके। रेनारी = चरण धूल।2।
</details>

<details><summary>दर्पण-भाषार्थ</summary>

अर्थ: (जिस उपचार से) परमात्मा सभी जीवों में बसा हुआ माना जा सके, और, मैं सभी के चरणों की धूल बना रहूँ।2।
</details>

<details><summary>दर्पण-पदार्थ</summary>

पद्अर्थ: पेखिओ = देखा जा सके। चूकै = खत्म हो जाए। भीति = दीवार। भ्रमारी = भटकना की।3।
</details>

<details><summary>दर्पण-भाषार्थ</summary>

अर्थ: (जिस इलाज से) परमात्मा अपने अंग-संग देखा जा सके, और (मेरे अंदर से) माया की खातिर भटकने वाली दीवार दूर हो जाए (जो परमात्मा से दूरियां डाले हुए है)।3।
</details>

<details><summary>दर्पण-पदार्थ</summary>

पद्अर्थ: अउखधु = दवाई। अंम्रितु = आत्मिक जीवन देने वाला। दुआरी = दर पर।4।
</details>

<details><summary>दर्पण-भाषार्थ</summary>

अर्थ: (हे भाई!) वह दवा तो परमात्मा का नाम ही है, आत्मिक जीवन देने वाला पवित्र नाम-जल ही है। ये नाम गुरु के दर से मिलता है।4।
</details>

<details><summary>दर्पण-टिप्पनी</summary>

नोट: पंचपदा = पाँच बंदों वाले शब्द।
</details>

<details><summary>दर्पण-पदार्थ</summary>

पद्अर्थ: जिसु मसतकि = जिस (मनुष्य) के माथे पर। तिसु रोग = उसके रोग। गुर मिलि = गुरु को मिल के। बिदारी = दूर किए जा सकते हैं।5।
</details>

<details><summary>दर्पण-भाषार्थ</summary>

अर्थ: हे नानक! कह: जिस मनुष्य के माथे पर (नाम की प्राप्ति का लेख) लिखा हो, (उसे नाम गुरु से मिलता है और), गुरु को मिल के उसके रोग काटे जाते हैं।5।17।28।
</details>

[[0617]]
<details open><summary>विश्वास-प्रस्तुतिः</summary>

सोरठि महला ५ घरु २ दुपदे ੴ सतिगुर प्रसादि ॥
</details>

<details><summary>मूलम्</summary>

सोरठि महला ५ घरु २ दुपदे ੴ सतिगुर प्रसादि ॥
</details>

<details><summary>दर्पण-पदार्थ</summary>

पद्अर्थ: सगल बनसपति = सारी बनस्पति। बैसंतरु = आग। घीआ = घी। समाणी = समाई हुई है। घटि घटि = हरेक शरीर में। माधउ = माधव, माया का पति, परमात्मा। जीआ = सब जीवों में।1।
</details>

<details><summary>दर्पण-भाषार्थ</summary>

अर्थ: हे भाई! जैसे सब पौधों में आग (गुप्त रूप में मौजूद) है, जैसे हरेक किस्म के दूध में घी (मक्खन) गुप्त मौजूद है, वैसे अच्छे-बुरे सब जीवों में प्रभु की ज्योति समाई हुई है, परमात्मा हरेक शरीर में है, सब जीवों में है।1।
</details>

<details><summary>दर्पण-पदार्थ</summary>

पद्अर्थ: रहिआ समाइओ = समा रहा है। पूरन = पूरे तौर पर। जलि = पानी में। आहिओ = है। रहाउ।
</details>

<details><summary>दर्पण-भाषार्थ</summary>

अर्थ: हे संत जनो! परमात्मा हरेक शरीर में मौजूद है। वह पूरी तरह सारे शरीरों में व्यापक है, वह सुंदर राम पानी में है, धरती में है।1। रहाउ।
</details>

<details><summary>दर्पण-टिप्पनी</summary>

नोट: दुपदे = दो पदों वाले, दो बंदों वाले।
</details>

<details><summary>दर्पण-पदार्थ</summary>

पद्अर्थ: गुण निधान जसु = गुणों के खजाने प्रभु का यश। सतिगुरि = गुरु ने। भरमु = भुलेखा। चुकाइओ = देर कर दिया है। अलेपा = निर्लिप।2।
</details>

<details><summary>दर्पण-भाषार्थ</summary>

अर्थ: हे भाई! नानक (उस) गुणों के खजाने परमात्मा की महिमा के गीत गाता है। गुरु ने (नानक का) भुलेखा दूर कर दिया है (तभी तो नानक को यकीन है कि) परमात्मा सब जीवों में बसता है (फिर भी) सदा (माया के मोह से) निर्लिप है, सब जीवों में समा रहा है।2।1।29।
</details>

<details><summary>दर्पण-पदार्थ</summary>

पद्अर्थ: जा कै सिमरणि = जिस (प्रभु) के स्मरण से। भै = डर। दुखी = दुख भी। नवनिधि = (धरती के सारे) नौ खजाने। पावहि = तू प्राप्त कर सकता है। बहुरि = दुबारा। त्रिसना = प्यास। भुखी = भूख।1।
</details>

<details><summary>दर्पण-टिप्पनी</summary>

नोट: ‘भै’ है ‘भउ’ का बहुवचन।
</details>

<details><summary>दर्पण-भाषार्थ</summary>

अर्थ: हे भाई! जिस प्रभु के स्मरण से तू खुशियों भरा जीवन जी सकता है तेरे जनम-मरण के सारे डर और दुख दूर हो सकते हैं, तू (धर्म-अर्थ-काम-मोक्ष) चारों पदार्थ और दुनिया के नौ के नौ खजाने हासिल कर सकता है, (जिसके स्मरण से) तुझे माया की प्यास भूख फिर नहीं व्यापेगी (उसका स्मरण हरेक सांस के साथ करता रह)।1।
</details>

<details><summary>दर्पण-पदार्थ</summary>

पद्अर्थ: को = का। सासि सासि = हरेक सांस से। कउ = को। जीअ रे = हे जीव! मुखी = मुखि, मुँह से।1। रहाउ।
</details>

<details><summary>दर्पण-भाषार्थ</summary>

अर्थ: हे जीव! जिस परमात्मा का नाम स्मरण करने से तू सुखी हो सकता है, उस पालनहार प्रभु को अपने मन से तन से मुँह से हरेक सांस से स्मरण किया कर।1। रहाउ।
</details>

<details><summary>दर्पण-पदार्थ</summary>

पद्अर्थ: होवहि = तू हो जाएगा। अंतरि = (तेरे) अंदर। धुखी = धधकती। गुर = गुरु ने। जलि = जल में। थलि = धरती में। त्रिभवणि = सारे संसार में, तीन भवनों वाले जगत में। रुखी = रुखों में, वृक्षों में।2।
</details>

<details><summary>दर्पण-भाषार्थ</summary>

अर्थ: (हे भाई! नाम-जपने की इनायत से) तू शांति हासिल कर लेगा, तू अंतरात्मे शीतलता से भर जाएगा, तेरे अंदर तृष्णा की आग नहीं धधकेगी। हे भाई! गुरु ने (मुझे) नानक को वह परमात्मा पानी में धरती में वृक्षों में सारे संसार में बसता दिखा दिया है।2।2।30।
</details>

<details><summary>दर्पण-पदार्थ</summary>

पद्अर्थ: इन ते = इनसे। इह भीतर ते = इस मन के भीतर से, इस मन में से। डारहु = निकाल के। निकटि = नजदीक।1।
</details>

<details><summary>दर्पण-भाषार्थ</summary>

अर्थ: हे प्रभु! काम-क्रोध-लोभ-झूठ-निंदा (आदि) इन (सारे विकारों) से तू मुझे स्वयं छुड़ा ले। मेरे इस मन में से इन (विकारों) को निकाल दे, मुझे अपने चरणों में जोड़े रख।1।
</details>

<details><summary>दर्पण-पदार्थ</summary>

पद्अर्थ: बिधि = युक्ति। अपुनी बिधि = अपनी भक्ति की विधि। जनावहु = सिखा दो। गावहु = गवाओ, प्रेरणा दे कि मैं गा सकूँ।1। रहाउ।
</details>

<details><summary>दर्पण-भाषार्थ</summary>

अर्थ: हे प्रभु! अपनी भक्ति की विधि तू मुझे खुद सिखा। मुझे प्रेरणा दे कि कि मैं तेरे संत जनों के साथ मिल के तेरी महिमा के गीत गाया करूँ।1। रहाउ।
</details>

<details><summary>दर्पण-पदार्थ</summary>

पद्अर्थ: कबहू = कभी भी। हीए ते = हृदय में से। बिधि = तरीका। पावहु = पा के। धावहु = दौड़।2।
</details>

<details><summary>दर्पण-भाषार्थ</summary>

अर्थ: हे प्रभु! मेरे मन में तू ऐसी शिक्षा डाल दे कि मेरे हृदय में से तू कभी ना बिसरे। हे दास नानक! तुझे बड़े भाग्यों से पूरा गुरु मिल गया है, अब तू किसी और की तरफ ना दौड़ता फिर।2।3।31।
</details>

<details><summary>दर्पण-पदार्थ</summary>

पद्अर्थ: जा कै सिमरणि = जिस (प्रभु) के स्मरण से। सभ कछु = हरेक चीज। बिरथी = व्यर्थ। घाल = मेहनत। तिआगि = भुला के। अवर कत = और कहाँ। राचहु = तू मस्त हो रहा है।1।
</details>

<details><summary>दर्पण-भाषार्थ</summary>

अर्थ: हे भाई! जिस प्रभु के नाम-जपने की इनायत से हरेक पदार्थ मिल सकता है, (स्मरण की) की हुई मेहनत व्यर्थ नहीं जाती, जो प्रभु सारी सृष्टि में मौजूद है उसे छोड़ के किस तरफ मस्त हो रहे हो?।1।
</details>

<details><summary>दर्पण-पदार्थ</summary>

पद्अर्थ: संत = हे संत जनो! गेपाला = सृष्टि को पालने वाला! पूरन = सफल।1। रहाउ।
</details>

<details><summary>दर्पण-भाषार्थ</summary>

अर्थ: हे संत जनो! सृष्टि के पालनहार को सदा स्मरण करते रहो। साधु-संगत में मिल के प्रभु का नाम स्मरण किया करो, (स्मरण की) मेहनत जरूर सफल हो जाती है।1। रहाउ।
</details>

<details><summary>दर्पण-पदार्थ</summary>

पद्अर्थ: सारि = सार ले के। समालै = संभाल करता है। सहित = साथ। गलि = गले से। प्रभ = हे प्रभु! जगत जीवनु = जगत का जीवन, सारे जीवों की जिंदगी का सहारा।2।
</details>

<details><summary>दर्पण-भाषार्थ</summary>

अर्थ: हे भाई! वह परमात्मा (सब जीवों की) सार ले के संभाल करता है, सदैव पालना करता है (स्मरण करने वालों को) प्रेम से अपने गले से लगा लेता है।  
हे नानक! कह: हे प्रभु! तुझे विसार के जीव तुझे कैसे मिल सकता है? और, तू ही सारे जीवों की जिंदगी का सहारा है।2।4।32।
</details>

<details><summary>दर्पण-पदार्थ</summary>

पद्अर्थ: जीअन को = सब जीवों का। सभ मलु = सारी मैल। निधान = खजाना। कउ = वास्ते। बरतनि = हर वक्त काम आने वाली चीज।1।
</details>

<details><summary>दर्पण-टिप्पनी</summary>

नोट: शब्द ‘मलु’ शक्ल से पुलिंग लगता है पर है नहीं। ये स्त्रीलिंग है। देखें गुरबाणी व्याकरण।
</details>

<details><summary>दर्पण-भाषार्थ</summary>

अर्थ: हे भाई! उस परमात्मा का स्मरण करने से (मन से विकारों की) सारी मैल उतर जाती है जो नाश-रहित है, और, जो सारे जीवों को दातें देने वाला है। वह प्रभु सारे गुणों का खजाना है, भक्तों के वास्ते हर वक्त का सहारा है। पर, कोई विरला मनुष्य ही उसका मिलाप हासिल करता है।1।
</details>

<details><summary>दर्पण-पदार्थ</summary>

पद्अर्थ: बाहुड़ि = फिर, दुबारा।1। रहाउ।
</details>

<details><summary>दर्पण-भाषार्थ</summary>

अर्थ: हे मेरे मन! उस प्रभु को जपा करो जो सबसे बड़ा है, जो सृष्टि को पालने वाला है, और, जिसका आसरा लेने से सुख प्राप्त कर लिया जाता है, फिर कभी दुख नहीं व्याप्ता।1। रहाउ।
</details>

[[0618]]
<details><summary>दर्पण-पदार्थ</summary>

पद्अर्थ: साध संगु = भले लोगों की संगति में। तिन भेटत = उनको मिलने से। दुरमति = खोटी मति। बांछै = मांगता है, चाहता है। जिन = जिन्होंने। रिदै = हृदय में।2।
</details>

<details><summary>दर्पण-भाषार्थ</summary>

अर्थ: हे भाई! बड़ी किस्मत से भले मनुष्यों की संगति हासिल होती है, उनको मिलने से खोटी बुद्धि नाश हो जाती है। दास नानक (भी) उनके चरणों की धूल माँगता है, जिन्होंने परमात्मा का नाम अपने हृदय में परो रखा है।2।5।33।
</details>

<details><summary>दर्पण-पदार्थ</summary>

पद्अर्थ: निवारै = दूर कर देता है। सूका = सूखा हुआ, परमात्मा के प्रेम की हरियाली से वंचित। साधारै = साहारा देता है। भेटत = मिलके, प्राप्त हो के। निहाला = प्रसन्न चिक्त। बीचारै = विचार करता है, सोच मण्डल में बसा लेता है।1।
</details>

<details><summary>दर्पण-भाषार्थ</summary>

अर्थ: हे भाई! वैद्य-गुरु (शरण आए मनुष्य के) अनेक जन्मों के दुख दूर कर देता है, आत्मिक जीवन की हरियाली से वंचित उसके मन को (नाम रूपी दवा का) सहारा देता है। गुरु के दर्शन करते ही (मनुष्य) खिल जाता है, और, परमात्मा के नाम को अपने सोच-मण्डल में बसा लेता है।1।
</details>

<details><summary>दर्पण-पदार्थ</summary>

पद्अर्थ: बैदु = हकीम। अउखधु = दवाई। मुखि = मुँह में। फंधा = फंदा, फांसी।1। रहाउ।
</details>

<details><summary>दर्पण-भाषार्थ</summary>

अर्थ: हे भाई! गोबिंद का रूप मेरा गुरु (पूरा) हकीम है। (ये हकीम जिस मनुष्य के) मुँह में हरि-नाम की दवाई डालता है, (उसका) जम का फंदा काट देता है (आत्मिक मौत लाने वाले विकारों के फंदे उसके अंदर से काट देता है)।1। रहाउ।
</details>

<details><summary>दर्पण-पदार्थ</summary>

पद्अर्थ: समरथ = हे सब ताकतों के मालिक! पुरख = हे सर्व व्यापक! पूरन = हे भरपूर! बिधाते = हे विधाता! आपे = (तू) खुद ही। करणैहारा = (गुरु को) बनाने वाला। उबारिआ = (जम के फंदे से) उबार लिया, बचा लिया। अधारा = आसरा।2।
</details>

<details><summary>दर्पण-भाषार्थ</summary>

अर्थ: हे नानक! (कह:) हे सब ताकतों के मालिक! हे सर्व-व्यापक! हे भरपूर! हे सब जीवों के पैदा करने वाले! तू खुद ही (गुरु को पूरा वैद्य) बनाने वाला है। अपने सेवक को (वैद्य-गुरु से) नाम का आसरा दिलवा के तू खुद ही (जम के फंदे से) बचा लेता है।2।6।34।
</details>

<details><summary>दर्पण-पदार्थ</summary>

पद्अर्थ: गति = आत्मिक अवस्था। पाहि = पास। निबेरो = निबेड़ा, फैसला। साहिब = हे मालिक! खते = पाप। करि फेरो = करता फिरता हूँ।1।
</details>

<details><summary>दर्पण-भाषार्थ</summary>

अर्थ: हे मेरे अपने मालिक प्रभु! मेरे दिल की हालत तू ही जानता है, तेरी शरण पड़ कर ही (मेरी अंदरूनी खराब हालत का) खात्मा हो सकता है। मैं लाखों पाप करता फिरता हूँ। हे मेरे मालिक! मुझे बख्श ले।1।
</details>

<details><summary>दर्पण-पदार्थ</summary>

पद्अर्थ: ठाकुरु = पालनहार। नेरो = नजदीक, अंग संग। मोहि = मुझे। चेरो = चेरा, दास।1। रहाउ।
</details>

<details><summary>दर्पण-भाषार्थ</summary>

अर्थ: हे प्रभु जी! तू मेरा पालनहारा मालिक है, मेरे अंग-संग बसता है। हे हरि! मुझे अपने चरणों की शरण में रख, मुझे अपना दास बनाए रख।1। रहाउ।
</details>

<details><summary>दर्पण-पदार्थ</summary>

पद्अर्थ: सुआमी = हे मालिक! गुनी = गुणों का मालिक! गहेरा = गहरा। सिलक = फंदा। दासरो = तुच्छ सा दास। तउ = तब। निहोरो = अधीनता।2।
</details>

<details><summary>दर्पण-भाषार्थ</summary>

अर्थ: हे बेशुमार प्रभु! हे बेअंत! हे मेरे मालिक! तू ऊँची आत्मिक अवस्था वाला है, तू सारे गुणों का मालिक है, तू गहरा है। हे नानक! (कह: हे प्रभु! जब तू किसी मनुष्य के विकारों के) फंदे काट के उसको अपना दास बना लेता है, तब उसे किसी की अधीनता नहीं रहती।2।7।35।
</details>

<details><summary>दर्पण-पदार्थ</summary>

पद्अर्थ: क्रिपाल = दयावान। गोविंदा = परमात्मा। सगल = सारे। मनोरथ = मन की मुरादें। असथिर = अडोल। गाए = गा के।1।
</details>

<details><summary>दर्पण-भाषार्थ</summary>

अर्थ: हे भाई! जिस मनुष्य पर परमात्मा का रूप गुरु दयावान होता है, उसके मन की सारी मुरादें पूरी हो जाती हैं (क्योंकि) परमात्मा के महिमा के गीत गा गा के प्रभु चरणों में लगन लगा के वह मनुष्य (माया के हमलों के आगे) नहीं डोलता।1।
</details>

<details><summary>दर्पण-पदार्थ</summary>

पद्अर्थ: भलो = अच्छा। पूरा = शुभ। स मूरतु = वह समय। सहज = आत्मिक अडोलता। जपि = जप के। वाजे = बज पड़े। अनहद = बिना बजाए, एक रस। तूरा = बाजा।1। रहाउ।
</details>

<details><summary>दर्पण-भाषार्थ</summary>

अर्थ: (हे भाई! मनुष्य के जीवन में) वह समय सुहाना होता है, जब परमात्मा का नाम जप के उसके अंदर शांति, आत्मिक अडोलता, आनंद के एक-रस बाजे बजते हैं।1। रहाउ।
</details>

<details><summary>दर्पण-पदार्थ</summary>

पद्अर्थ: निधानु = खजाना। पुजाई = पूरी हो गई।2।
</details>

<details><summary>दर्पण-भाषार्थ</summary>

अर्थ: हे भाई! जिस मनुष्य को अपने मालिक प्रीतम प्रभु जी मिल जाते हैं, उसे ये घर-घाट सुख देने वाले प्रतीत होते हैं। हे दास नानक! जिस मनुष्य ने परमात्मा का नाम खजाना पा लिया, उसकी हरेक मनोकामना पूरी हो जाती है।2।8।36।
</details>

<details><summary>दर्पण-पदार्थ</summary>

पद्अर्थ: रिद भीतरि = हृदय में। सुभ लखण = सफलता देने वाले लक्षण। प्रभि = प्रभु ने। मनि = मन में। चीने = पहचान लिए।1।
</details>

<details><summary>दर्पण-भाषार्थ</summary>

अर्थ: हे भाई! जिस मनुष्य के हृदय में गुरु के चरण बस गए, प्रभु ने (उसकी जिंदगी में) सफलता पैदा करने वाले लक्षण पैदा कर दिए। सर्व-व्यापक प्रभु जी जिस मनुष्य पर दयावान हो गए, उस मनुष्य ने परमात्मा के नाम के खजाने अपने मन में (टिके हुए) पहचान लिए।1।
</details>

<details><summary>दर्पण-पदार्थ</summary>

पद्अर्थ: मेरो = मेरा। रखवारो = रखवाला। चऊणी = चौगुनी। दे = देता है। नीता नीत = रोजाना, सदा ही।1। रहाउ।
</details>

<details><summary>दर्पण-भाषार्थ</summary>

अर्थ: हे भाई! मेरा गुरु मेरा रखवाला है मेरा मित्र है, (प्रभु का नाम दे के, मुझे) वह बड़ाई बख्शता है जो दुगनी-चौगुनी हो जाती है (सदैव बढ़ती जाती है), मुझे सदा शोभा दिलवाता है।1। रहाउ।
</details>

<details><summary>दर्पण-पदार्थ</summary>

पद्अर्थ: जीअ जंत सगले = सारे ही जीव। प्रभि = प्रभु ने। देखणहारे = देखने वाले। अचरज = हैरान कर देने वाली। वडिआई = बड़ा दर्जा। सद = सदा। बलिहारे = कुर्बान।2।
</details>

<details><summary>दर्पण-भाषार्थ</summary>

अर्थ: हे भाई! गुरु के दर्शन करने वाले सारे मनुष्यों को प्रभु ने (विकारों से) बचा लिया। पूरे गुरु का इतना बड़ा दर्जा है कि (देख के) हैरान हो जाते हैं। हे नानक! (कह: मैं गुरु से) सदा कुर्बान जाता हूँ।2।9।37।
</details>

<details><summary>दर्पण-पदार्थ</summary>

पद्अर्थ: संचनि करउ = (करूँ) मैं इकट्ठा करता हूँ। नाम धनु निरमल = निर्मल नाम धन, प्रभु के पवित्र नाम का धन। थाती = (स्थिति) टिकाव। अगम = अगम्य (पहुँच से परे)। अपार = बेअंत। बिलछि = (विलस्य) प्रसन्न हो के। बिनोद = (आत्मिक) चोज तमाशे। जीवहु = आत्मिक जीवन प्राप्त करो। सिख परवार = हे (गुरु के) सिख परिवार!।1।
</details>

<details><summary>दर्पण-भाषार्थ</summary>

अर्थ: (हे भाई! गुरु की कृपा से) मैं परमात्मा के पवित्र नाम का धन इकट्ठा कर रहा हूँ (जहाँ ये धन एकत्र किया जाए, वहाँ) अगम्य (पहुँच से परे) और बेअंत प्रभु का निवास हो जाता है। हे (गुरु के) सिख परिवार! (हे गुरसिखो!) तुम भी (आत्मिक जीवन वास्ते ये नाम-भोजन) खा के आत्मिक जीवन हासिल करो, खुश हो के आत्मिक चोज आनंद लिया करो।1।
</details>

<details><summary>दर्पण-पदार्थ</summary>

पद्अर्थ: आधार = आसरा। संत प्रसादि = गुरु की कृपा से। सच = सदा कायम रहने वाला। बोहिथु = जहाज़। चढ़ि = चढ़ के। लंघउ = पार होऊँ। बिखु = जहर।1। रहाउ।
</details>

<details><summary>दर्पण-भाषार्थ</summary>

अर्थ: (हे भाई!) परमात्मा के कोमल चरणों को (मैंने अपनी जिंदगी का) आसरा (बना लिया है)। गुरु की कृपा से मैं सदा-स्थिर प्रभु का नाम-जहाज़ पा लिया है, (उसमें) चढ़ के मैं (आत्मिक मौत लाने वाले विकारों के) ज़हर भरे संसार समुंदर से पार लांघ रहा हूँ।1। रहाउ।
</details>

<details><summary>दर्पण-पदार्थ</summary>

पद्अर्थ: आपहि = खुद ही। सार = संभाल। पेखि = देख के। नानकु बिगसानो = नानक खुश हो रहा है। नानक = हे नानक! सुमार = शुमारी, गिनती, लेखा।2।
</details>

<details><summary>दर्पण-भाषार्थ</summary>

अर्थ: हे भाई! जिस मनुष्य पर सर्व-व्यापक अविनाशी प्रभु जी दयावान होते हैं, उसकी संभाल आप ही करते हैं। नानक (उसका ये करिश्मा) देख देख के खुश हो रहा है। हे नानक! (सेवक की संभाल करने की प्रभु की दया का) अंदाजा नहीं लगाया जा सकता।2।10।38।
</details>

<details><summary>दर्पण-पदार्थ</summary>

पद्अर्थ: गुरि पूरै = पूरे गुरु ने। कल = कला, सत्ता, ताकत। सभ घट = सारे शरीरों के लिए। उपजी = पैदा हो गई है। आपे = आप ही। मेलि = (प्रभु के चरणों में) मिला के। वडाई = ऊँचा आत्मिक दर्जा। कुसल खेम = खुशी प्रसन्नता।1।
</details>

<details><summary>दर्पण-भाषार्थ</summary>

अर्थ: हे भाई! पूरा गुरु ने (मेरे अंदर) अपनी (ऐसी) ताकत भर दी है (कि मेरे अंदर) सब जीवों के लिए प्यार पैदा हो गया है। (गुरु ने) खुद ही (मुझे प्रभु चरणों में) जोड़ के (मुझको) आत्मिक उच्चता बख्शी है, (अब मेरे अंदर) आनंद ही आनंद बना रहता है।1।
</details>

[[0619]]
<details><summary>दर्पण-पदार्थ</summary>

पद्अर्थ: जपि = जप के। निहाल = प्रसन्न चिक्त। रहाउ।
</details>

<details><summary>दर्पण-भाषार्थ</summary>

अर्थ: हे भाई! पूरा गुरु (हर वक्त) मेरे साथ (मेरी सहायता करने वाला) है। (उसकी मेहर से) परमात्मा का नाम जप के मैं सदा प्रसन्न-चित्त रहता हूँ। रहाउ।
</details>

<details><summary>दर्पण-पदार्थ</summary>

पद्अर्थ: थान थनंतरि = स्थान स्थान अंतर, हर जगह में। जत कत = जहाँ कहाँ। पेखउ = मैं देखूँ। सोई = वह (परमात्मा) ही। जेवडु = जितना, बराबर का। अवरु = और।2।
</details>

<details><summary>दर्पण-भाषार्थ</summary>

अर्थ: हे भाई! अब अपने अंदर और बाहर (सारे जगत में), हर जगह में, मैं जहाँ भी देखता हूँ उस परमात्मा को ही (बसता देखता हूँ)। हे नानक! (मुझे) बड़े भाग्यों से गुरु मिला है (ऐसी दाति बख्शिश कर सकने वाला) गुरु के बराबर का और कोई नहीं है।2।11।39।
</details>

<details><summary>दर्पण-पदार्थ</summary>

पद्अर्थ: मंगल = खुशियां। कलिआण = सुख। सहज धुनि = आत्मिक अडोलता की लहर। निहारिआ = देखे। राखनहारै = रक्षा करने की सामर्थ्य वाले ने। सतिगुरु ने।1।
</details>

<details><summary>दर्पण-भाषार्थ</summary>

अर्थ: (हे भाई! जो मनुष्य गुरु की शरण आ पड़ा) गुरु ने उसका ताप (दुख-कष्ट) उतार दिया, रक्षा करने की सामर्थ्य वाले गुरु ने उस बालक को (विघनों से) बचा लिया (उसे यूँ बचाया जैसे पिता अपने पुत्र की रक्षा करता है)। (गुरु की शरण पड़ के जिस मनुष्य ने) परमात्मा के चरणों के दर्शन कर लिए, उसके अंदर सुख-खुशी-आनंद और आत्मिक अडोलता की लहर चल पड़ी।1।
</details>

<details><summary>दर्पण-पदार्थ</summary>

पद्अर्थ: उबरे = बच गए। जा की = जिस (गुरु) की। बिरथी = व्यर्थ, ख़ाली। रहाउ।
</details>

<details><summary>दर्पण-भाषार्थ</summary>

अर्थ: हे भाई! जिस गुरु की की हुई सेवा ख़ाली नहीं जाती, उस गुरु की शरण जो मनुष्य पड़ते हैं वह (आत्मिक जीवन के रास्ते में आने वाली रुकावटों से) बच जाते हैं। रहाउ।
</details>

<details><summary>दर्पण-पदार्थ</summary>

पद्अर्थ: घर महि = हृदय में। फुनि = भी। बिघनु = रुकावट।2।
</details>

<details><summary>दर्पण-भाषार्थ</summary>

अर्थ: (हे भाई! जो मनुष्य गुरु की शरण पड़ता है उसके) हृदय में आत्मिक आनंद बना रहता है, बाहर (दुनिया से बर्ताव-व्यवहार करते हुए) भी उसे आत्मिक सुख मिला रहता है, उस पर प्रभु सदा दयावान रहता है। हे नानक! उस मनुष्य की जिंदगी के रास्ते में कोई रुकावट नहीं आती, उस पर परमात्मा कृपालु हुआ रहता है।2।12।40।
</details>

<details><summary>दर्पण-पदार्थ</summary>

पद्अर्थ: साधू संगि = गुरु की संगति में। मनि = मन में। जसु = महिमा के गीत। गाई = गाए, गाने लग पड़ता है। सिमरि = स्मरण करके। अनंता = बेअंत प्रभु। सागरु = समुंदर। भाई = हे भाई!।1।
</details>

<details><summary>दर्पण-भाषार्थ</summary>

अर्थ: हे भाई! गुरु की संगति में रहने से मन में उद्यम पैदा होता है, (मनुष्य) श्रेष्ठ नाम जपने लग जाता है, परमात्मा की महिमा के गीत गाने लग पड़ता है। बेअंत प्रभु का स्मरण करके मनुष्य की चिन्ता मिट जाती है, मनुष्य संसार समुंदर से पार लांघ जाता है।1।
</details>

<details><summary>दर्पण-पदार्थ</summary>

पद्अर्थ: हिरदै = हृदय में। वसाई = बसा के टिका के। सहज धुनि = आत्मिक अडोलता की लहर। घाणि = घाणी, ढेर। रहाउ।
</details>

<details><summary>दर्पण-भाषार्थ</summary>

अर्थ: हे भाई! अपने हृदय में परमात्मा के चरण टिकाए रख (विनम्रता में रह के परमात्मा का स्मरण किया कर)। (जिसने भी ये उद्यम किया है, उसने) आत्मिक आनंद प्राप्त कर लिया, (उसके अंदर) आत्मिक अडोलता की लहर पैदा हो गई, (उसने अपने अंदर से) रोगों के ढेर मिटा लिए। रहाउ।
</details>

<details><summary>दर्पण-टिप्पनी</summary>

नोट: ‘इया’ का उच्चारण ‘या’ व ‘यआ’ करना है जैसे ‘भइआ’ को ‘भया’।
</details>

<details><summary>दर्पण-पदार्थ</summary>

पद्अर्थ: आखि = कह के। वखाणा = कहूँ। अबिनासी = नाश रहित, आत्मिक मौत से रहित।
</details>

<details><summary>दर्पण-भाषार्थ</summary>

अर्थ: हे प्रभु! मैं तेरे कौन-कौन से गुण बयान करके बताऊँ? तेरा मूल्य बताया नहीं जा सकता (तू किसी दुनियावी पर्दाथ के बदले में नहीं मिल सकता)। हे नानक! प्यारा प्रभु जिस मनुष्यों का मददगार बनता है, वह भक्त-जन आत्मिक मौत से रहित हो जाते हैं।2।13।41।
</details>

<details><summary>दर्पण-पदार्थ</summary>

पद्अर्थ: कलेस = मानसिक दुख। सभि = सारे। प्रभि = प्रभु ने। आठ पहर = सदा, हर वक्त। घाल = मेहनत। हमारी = हम जीवों की।1।
</details>

<details><summary>दर्पण-भाषार्थ</summary>

अर्थ: हे भाई! जिस भी मनुष्य पर प्यारे प्रभु ने मेहर की उसके सारे कष्ट और रोग दूर हो गए। (हे भाई!) मालिक प्रभु को आठों पहर याद करते रहा करो, हम जीवों की (ये) मेहनत (अवश्य) सफल होती है।1।
</details>

<details><summary>दर्पण-पदार्थ</summary>

पद्अर्थ: संपति = धन। रासि = राशि, संपत्ति, धन-दौलत। भाई = हे भाई! हे प्रभु। मेरे कउ = मुझे। रहाउ।
</details>

<details><summary>दर्पण-भाषार्थ</summary>

अर्थ: हे प्रभु जी! तू ही मुझे आत्मिक आनंद की धन-संपत्ति देने वाला है। हे प्रभु! मुझे (कष्टों-अंदेशों से) बचा ले। हे प्रभु! मेरी तेरे आगे यही आरजू है। रहाउ।
</details>

<details><summary>दर्पण-पदार्थ</summary>

पद्अर्थ: मागउ = मागूँ। पावउ = प्राप्त कर लेता हूँ। भरोसा = सहारा।2।
</details>

<details><summary>दर्पण-भाषार्थ</summary>

अर्थ: हे भाई! मैं तो जो कुछ (प्रभु से) माँगता हूँ, वही कुछ प्राप्त कर लेता हूँ। मुझे अपने मालिक प्रभु पर (पूरा) ऐतबार (बन चुका) है। हे नानक! कह: जिस मनुष्य को पूरा गुरु मिल जाता है, उसकी सारी चिन्ता-फिक्र दूर हो जाती हैं।2।14।42।
</details>

<details><summary>दर्पण-पदार्थ</summary>

पद्अर्थ: सिमरि सिमरि = बार बार याद करके। सगला = सारा। गुर बचनी = गुरु के वचन पर चल के।1।
</details>

<details><summary>दर्पण-भाषार्थ</summary>

अर्थ: (हे भाई! जो मनुष्य गुरु की शरण पड़ता है, वह) बार बार गुरु सतिगुरु (की वाणी) को याद करके अपना हरेक किस्म का दुख दूर कर लेता है। गुरु के वचन पर चल के उसके सारे कष्ट, सारे रोग दूर हो जाते हैं, वह मन-मांगे फल प्राप्त कर लेता है।1।
</details>

<details><summary>दर्पण-पदार्थ</summary>

पद्अर्थ: करण कारण = जगत का मूल। समरथ = सारी ताकतों का मालिक। बिधाता = विधाता। रहाउ।
</details>

<details><summary>दर्पण-भाषार्थ</summary>

अर्थ: हे भाई! मेरा गुरु सब गुणों से भरपूर है, सारे सुख बख्शने वाला है। गुरु उस सर्व-व्यापक विधाता का रूप है जो सारे जगत का मूल है, जो सब ताकतों का मालिक है। रहाउ।
</details>

<details><summary>दर्पण-पदार्थ</summary>

पद्अर्थ: बिनोद = कौतक, तमाशे, खुशियां। जै जै कार = शोभा। भीतरि = में।2।
</details>

<details><summary>दर्पण-भाषार्थ</summary>

अर्थ: हे नानक! (कह: हे भाई! अगर तेरे पर) सतिगुरु जी दयावान हुए हैं, तो तू प्रभु की महिमा के गीत गाता रहा कर, (महिमा की इनायत से तेरे अंदर) आनंद-खुशियां व सुख बने रहेंगे। (महिमा के सदके) जगत में शोभा मिलती है। (ये निष्चय बना रहता है कि) परमात्मा (सदा सिर पर) रखवाला है।2।15।43।
</details>

<details><summary>दर्पण-पदार्थ</summary>

पद्अर्थ: हमरी = हम जीवों की। गणत = किए कर्मों का हिसाब-किताब। न गणीआ = नहीं गिनता। काई गणत = कोई भी लेखा। बिरदु = प्राकृतिक (प्यार वाला) स्वभाव। पछाणि = पहचानता है, याद रखता है। देइ = दे के। राखे = (कुकर्मों से) बचाए रखता है। माणि = माणता है, भोगता है।1।
</details>

<details><summary>दर्पण-भाषार्थ</summary>

अर्थ: हे भाई! परमात्मा हम जीवों के किए बुरे कर्मों का कोई ख्याल नहीं करता। वह अपने मूल (प्यार भरे) स्वभाव (बिरद) को याद रखता है (वह बल्कि, हमें गुरु से मिलवा के, हमें) अपने बना के (अपना) हाथ दे के (हमें विकारों से) बचाता है। (जिस भाग्यशाली को गुरु मिल जाता है, वह) सदा ही आत्मिक आनंद लेता है।1।
</details>

<details><summary>दर्पण-पदार्थ</summary>

पद्अर्थ: साचा = सदा कायम रहने वाला। सद = सदा। बंधु = रोक, बंधन, (कुकर्मों के राह में) रुकावट। सतिगुरि = गुरु ने। कलिआण = (आत्मिक) सुख। रहाउ।
</details>

<details><summary>दर्पण-भाषार्थ</summary>

अर्थ: हे भाई! सदा कायम रहने वाला मालिक प्रभु सदा दयावान रहता है, (कुकर्मों की ओर जा रहे लोगों को बचा के वह गुरु से मिलाता है। जिसे पूरा गुरु मिल गया, उसके विकारों के रास्ते में) मेरे पूरे गुरु ने रुकावट खड़ी कर दी (और, इस तरह उसके अंदर) सारे आत्मिक आनंद पैदा हो गए। रहाउ।
</details>

<details><summary>दर्पण-पदार्थ</summary>

पद्अर्थ: जीउ = जिंद। पाइ = पा के। पिंडु = शरीर। जिन = जिस (प्रभु) ने। सजाइआ = पैदा किया। पैज = इज्जत। सद = सदा।2।
</details>

<details><summary>दर्पण-भाषार्थ</summary>

अर्थ: हे भाई! जिस परमात्मा ने प्राण डाल के (हमारा) शरीर पैदा किया है, जो (हर वक्त) हमें खुराक और पोशाक दे रहा है, वह परमात्मा (संसार समुंदर की विकार-लहरों से) अपने सेवक की इज्जत (गुरु को मिला के) बचाता है। हे नानक! (कह: मैं उस परमात्मा से) सदा सदके जाता हूँ।2।16।44।
</details>

[[0620]]
<details><summary>दर्पण-पदार्थ</summary>

पद्अर्थ: दुरतु = (दुरित) पाप। प्रभि = प्रभु ने। आपे = खुद ही। सभु = सारा। उबारिआ = (पापों से) बचा लिया। पारब्रहमि = पारब्रहम ने। बिरदु = ईश्वर का मूल प्यारा वाला स्वभाव। समारिआ = याद रखा है।1।
</details>

<details><summary>दर्पण-भाषार्थ</summary>

अर्थ: (हे भाई!) जिस मनुष्य पर पारब्रहम प्रभु ने मेहर (की निगाह) की, (उसको गुरु मिला के) प्रभु ने (उसके पीछे किए) पाप (उसके अंदर से) दूर कर दिए। (इस तरह) प्रभु खुद ही सारे संसार को (विकारों से) बचाता है। अपना मूल प्यार भरा स्वभाव (बिरद) याद रखता है।1।
</details>

<details><summary>दर्पण-पदार्थ</summary>

पद्अर्थ: राजे राम की = राम राजे की, प्रभु पातशाह की। रखवाली = रक्षा, सहायता। सहज = आत्मिक अडोलता। सुखाली = सुखी। रहाउ।
</details>

<details><summary>दर्पण-भाषार्थ</summary>

अर्थ: हे भाई! प्रभु-पातशाह (जिस मनुष्य की पापों से) रक्षा करता है, उसका मन सुखी हो जाता है, उसका शरीर सुखी हो जाता है। (हे भाई! तुम भी) परमात्मा के महिमा के गीत गाया करो, (तुम्हें भी) सुख मिलेंगे, आत्मिक अडोलता के आनंद मिलेंगे। रहाउ।
</details>

<details><summary>दर्पण-पदार्थ</summary>

पद्अर्थ: पतित उधारणु = विकारों में गिरे हुओं को (विकारों से) बचाने वाला। मोहि = मुझे। भरवासा = आसरा। सभि = सारे। सुणि = सने, सुनता है।2।
</details>

<details><summary>दर्पण-टिप्पनी</summary>

नोट: ‘तिस का’ में से ‘तिसु’ की ‘ु’ की मात्रा संबंधक ‘का’ के कारण हट गई है।
</details>

<details><summary>दर्पण-भाषार्थ</summary>

अर्थ: हे भाई! मेरा गुरु विकारियों को (विकारों से) बचाने वाला है। मुझे भी उस का (ही) सहारा है। जिस सदा रहने वाले मालिक ने सारे जीव (गुरु की शरण में डाल के) बख्श लिए हैं (जो सदा स्थिर प्रभु विकारियों को भी गुरु की शरण में डाल कर बख्शता आ रहा है), वह प्रभु नानक की आरजू भी सुनने वाला है।2।17।45।
</details>

<details><summary>दर्पण-पदार्थ</summary>

पद्अर्थ: परमेसरि = परमेश्वर ने। बिदारे = दूर कर दिए। सगल = सारे।1।
</details>

<details><summary>दर्पण-भाषार्थ</summary>

अर्थ: हे भाई! पारब्रहम परमेश्वर ने (जिस सेवक पर) बख्शिश की, उसके सारे रोग उसने दूर कर दिए। जो भी मनुष्य गुरु की शरण पड़ते हैं, वे दुख-कष्टों से बच जाते हैं। गुरु उनके सारे काम सवार देता है।1।
</details>

<details><summary>दर्पण-पदार्थ</summary>

पद्अर्थ: जनि = जन ने। अधारि = आसरे पर। सतिगुरि = गुरु ने। रहाउ।
</details>

<details><summary>दर्पण-भाषार्थ</summary>

अर्थ: हे भाई! परमात्मा के जिस सेवक ने परमात्मा का नाम स्मरण किया, नाम के आसरे में (अपने आप को चलाया), पूरे गुरु ने अपनी कृपा करके (उसका) ताप उतार दिया। रहाउ।
</details>

<details><summary>दर्पण-पदार्थ</summary>

पद्अर्थ: करह = हम करते हैं। पिआरे = हे प्यारे! गुरि = गुरु ने। करते की = कर्तार की। साचु = सदा कायम रहने वाला। सति = ठीक, सच। भाखिआ = उचारा।2।
</details>

<details><summary>दर्पण-भाषार्थ</summary>

अर्थ: हे मेरे प्यारे (भाई!) (गुरु की शरण पड़ कर) हम (भी) सदा आनंद पाते हैं। हरि गोबिंद को गुरु ने (ही ताप से) बचाया है। हे नानक! विधाता कर्तार बड़ी ताकतों का मालिक है। उस सदा स्थिर प्रभु की महिमा का शब्द (ही) उचारना चाहिए। (गुरु ने यह) सही वचन उचारा है (ठीक उपदेश दिया है)।2।18।46।
</details>

<details><summary>दर्पण-पदार्थ</summary>

पद्अर्थ: तितु = उस में। तितु दरबारि = उस दरबार में। तितु साचै दरबारि = उस सदा कायम रहने वाले दरबार में। सतिगुरि = गुरु ने। ठांढि = ठंड। संसारि = संसार में। जमहि = जम ने। हटतारि = हड़ताल, हाट का ताला, दुकान बंदी।1।
</details>

<details><summary>दर्पण-भाषार्थ</summary>

अर्थ: हे भाई! जिस मनुष्य पर मेरे मालिक प्रभु जी दयावान होते हैं, वह सदा कायम रहने वाले दरबार में (उसकी पहुँच हो जाती है। उसकी तवज्जो प्रभु-चरणों में जुड़ने लग जाती है। प्रभु की कृपा से जब) गुरु ने (उसका दुखों व पापों का) ताप दूर कर दिया (तो उसके वास्ते सारे) संसार में शांति बरत जाती है (जगत का कोई दुख-पाप उसे छू नहीं सकता)। हे भाई! प्रभु आप ही अपने सेवकों की (दुख-पाप से) रक्षा करता है, आत्मिक मौत उन्हें छू नहीं सकती (जम उन पर अपना प्रभाव डालने का प्रयत्न त्याग देता है)।1।
</details>

<details><summary>दर्पण-पदार्थ</summary>

पद्अर्थ: रिदै = हृदय में। उरि धारि = हृदय में टिकाए रख। सिमरिऐ = स्मरणा चाहिए। भाई = हे भाई! किलबिख = पाप। काटणहारु = काटने की ताकत रखने वाला।1। रहाउ।
</details>

<details><summary>दर्पण-टिप्पनी</summary>

नोट: ‘तिस की’ में से ‘तिसु’ की ‘ु’ की मात्रा संबंधक ‘की’ के कारण हट गई है।
</details>

<details><summary>दर्पण-भाषार्थ</summary>

अर्थ: हे भाई! परमात्मा के चरण अपने हृदय में टिकाए रख। हे भाई! परमात्मा को सदा सदा ही स्मरणा चाहिए। वह परमात्मा ही सारे दुखों पापों को नाश करने वाला है।1। रहाउ।
</details>

<details><summary>दर्पण-पदार्थ</summary>

पद्अर्थ: ऊबरै = बच जाता है। जिनि = जिस (परमात्मा) ने। सभु कोइ = हरेक जीव। करण कारण = जगत का मूल। सचै = सदा कायम रहने वाले की। सची = सदा कायम रहने वाली। सोइ = शोभा। सीतलु = शांत।2।
</details>

<details><summary>दर्पण-भाषार्थ</summary>

अर्थ: हे भाई! जिस परमात्मा ने हरेक जीव को पैदा किया है (जो मनुष्य) उसकी शरण पड़ता है वह (दुखों-पापों से) बच जाता है। हे भाई! वह परमात्मा सारे जगत का मूल है, सब ताकतों का मालिक है, उस सदा कायम रहने वाले प्रभु की शोभा भी सदा कायम रहने वाली है। हे नानक! (कह:) हे भाई! उस प्रभु का स्मरण करना चाहिए, (नाम-जपने की इनायत से) मन शांत हो जाता है, तन शांत हो जाता है।2।19।47।
</details>

<details><summary>दर्पण-पदार्थ</summary>

पद्अर्थ: संतहु = हे संत जनो! धिआई = मैं ध्याता रहूँ। सागर = समुंदर। विसरउ नाही = भूल ना जाए। चिंदड़िआ = चितवा, याद किया। पाई = मैं प्राप्त करूँ।1।
</details>

<details><summary>दर्पण-टिप्पनी</summary>

नोट: ‘विसरउ नाही’ है हुकमी भविष्यत्, अन्य-पुरुष, एकवचन। (देखें ‘गुरबाणी व्याकरण’)।
</details>

<details><summary>दर्पण-भाषार्थ</summary>

अर्थ: हे संत जनो! पूरे गुरु ने (बालक हरि गोबिंद का) ताप (बुखार) उतार दिया, गुरु ने अपनी कृपा की है। परमात्मा दयावान हुआ है, सारे परिवार का दुख मिट गया है।1।
</details>

<details><summary>दर्पण-पदार्थ</summary>

पद्अर्थ: सतिगुरि = गुरु ने। परवारी = परवार का।1। रहाउ।
</details>

<details><summary>दर्पण-भाषार्थ</summary>

अर्थ: हे संत जनो! (अरदास करो कि) मैं सदा परमात्मा का नाम स्मरण करता रहूँ। सुखों का समुंदर परमात्मा मुझे कभी ना भूले, मैं (उसके दर से) मन-इच्छित फल प्राप्त करता रहूँ।1। रहाउ।
</details>

<details><summary>दर्पण-पदार्थ</summary>

पद्अर्थ: निधान = खजाने। अधारो = आसरा। पति = इज्जत। परमेसरि = परमेश्वर ने। सभु = सारा। उधरिआ = बचा लिया।2।
</details>

<details><summary>दर्पण-भाषार्थ</summary>

अर्थ: हे संत जनो! परमात्मा का नाम ही (हमारा) आसरा है, नाम ही सारी खुशियों-रसों-रूपों का खजाना है। हे नानक! (कह:) परमेश्वर ने (हमारी) इज्जत रख ली है परमेश्वर ही सारे संसार की रक्षा करने वाला है।2।20।48।
</details>

<details><summary>दर्पण-पदार्थ</summary>

पद्अर्थ: धारि = धार के। प्रभि = प्रभु ने। नवा निरोआ = बिल्कुल आरोग्य।1। रहाउ।
</details>

<details><summary>दर्पण-भाषार्थ</summary>

अर्थ: हे भाई! मेरा गुरु (मेरा) सहायक बना है, (गुरु की शरण की इनायत से) प्रभु ने कृपा करके (अपना) हाथ दे के (बाल हरि गोबिंद को) बचा लिया है, (अब बालक) हरि गोबिंद बिल्कुल ठीक-ठाक हो गया है।1। रहाउ।
</details>

<details><summary>दर्पण-पदार्थ</summary>

पद्अर्थ: प्रभि = प्रभु ने। लाज = इज्जत। ते = से। बलि जांई = मैं कुर्बान जाता हूँ।1।
</details>

<details><summary>दर्पण-भाषार्थ</summary>

अर्थ: (हे भाई! बालक हरि गोबिंद का) ताप उतर गया है, प्रभु ने खुद उतारा है, प्रभु ने अपने सेवक की इज्जत रख ली है। हे भाई! गुरु की संगति से (मैंने) सारे फल प्राप्त किए हैं, मैं (सदा) गुरु से (ही) कुर्बान जाता हूँ।1।
</details>

[[0621]]
<details><summary>दर्पण-पदार्थ</summary>

पद्अर्थ: हलतु = (अत्र) ये लोक। पलतु = (परत्र) परलोक। हमरा = हम जीवों का। अटल = कभी ना टलने वाला। नानक = हे नानक! गुर = हे गुरु! सफल = फल देने वाला, बरकत वाला। करु = हाथ। मसतकि = माथे पर।2।
</details>

<details><summary>दर्पण-भाषार्थ</summary>

अर्थ: (हे भाई! जो भी मनुष्य प्रभु का पल्लू पकड़ के रखता है, उसका) ये लोक और परलोक दोनों ही परमात्मा सवार देता है, हम जीवों का कोई गुण अथवा अवगुण परमात्मा चिक्त में नहीं रखता। हे नानक! (कह:) हे गुरु! तेरा (ये) वचन कभी टलने वाला नहीं (कि परमात्मा ही जीव का लोक-परलोक में रक्षक है)। हे गुरु! तू अपना बरकत भरा हाथ (हम जीवों के) माथे पर रखता है।2।21।49।
</details>

<details><summary>दर्पण-पदार्थ</summary>

पद्अर्थ: सभि = सारे। सोई = वह (प्रभु) ही। सहाई = मददगार। आपो = खुद ही। बडाई = इज्जत।1।
</details>

<details><summary>दर्पण-टिप्पनी</summary>

नोट: ‘तिस के’ में से ‘तिसु’ की ‘ु’ की मात्रा संबंधक ‘की’ के कारण हट गई है।
</details>

<details><summary>दर्पण-भाषार्थ</summary>

अर्थ: हे भाई! सारे जीव उस (परमात्मा) के ही पैदा किए हुए हैं; वह परमात्मा ही संत जनों का मददगार रहता है। अपने सेवक की (इज्जत) परमात्मा खुद ही रखता है (उसकी कृपा से ही सेवक की) इज्जत पूरे तौर पर बनी रहती है।1।
</details>

<details><summary>दर्पण-पदार्थ</summary>

पद्अर्थ: गुरि पूरे = पूरे गुरु ने। सरब = सब पर। रहाउ।
</details>

<details><summary>दर्पण-भाषार्थ</summary>

अर्थ: हे भाई! पूर्ण-परमात्मा (सदा) मेरे अंग-संग (मददगार) है। पूरे गुरु ने अच्छी तरह मेरी (इज्जत) रख ली है। गुरु सारे जीवों पर ही दयावान रहता है।1। रहाउ।
</details>

<details><summary>दर्पण-पदार्थ</summary>

पद्अर्थ: अनदिनु = हर रोज, हर वक्त। नानकु धिआए = नानक ध्याता है। जीअ का दाता = जीवन देने वाला। कउ = को। कंठि = गले से। लाइ = लगा के। पित = पिता।2।
</details>

<details><summary>दर्पण-भाषार्थ</summary>

अर्थ: हे भाई! नानक (तो उस परमात्मा का) नाम हर वक्त स्मरण करता रहता है जो जीवन देने वाला है जो सांसें देने वाला है। हे भाई! जैसे माता-पिता अपने बच्चों का ध्यान रखते हैं, वैसे ही परमात्मा अपने सेवक को (अपने) गले से लगा के रखता है।2।22।50।
</details>

<details open><summary>विश्वास-प्रस्तुतिः</summary>

सोरठि महला ५ घरु ३ चउपदे ੴ सतिगुर प्रसादि ॥
</details>

<details><summary>मूलम्</summary>

सोरठि महला ५ घरु ३ चउपदे ੴ सतिगुर प्रसादि ॥
</details>

<details><summary>दर्पण-पदार्थ</summary>

पद्अर्थ: मिलि = मिल के (शब्द ‘मिलि’ और आखिरी तुक के शब्द ‘मिलु’ का फर्क ध्यान से देखें)। मिलि पंचहु = (नगर के) पँचों को मिल के। सहसा = (कामादिक वैरियों में पड़ रहा) सहम। चुकाइआ = खत्म किया। सिकदारहु = सरदारों से। पतीआइआ = पतीज सका। उमरावहु आगै = सरकारी हाकिमों के सामने। झेरा = झगड़ा। राजन राम = प्रभु पातशाह। निबेरा = निबेड़ा, फैसला।1।
</details>

<details><summary>दर्पण-भाषार्थ</summary>

अर्थ: हे भाई! नगर के पँचों को मिल के (कामादिक वैरियों पर पड़ रहा) सहम दूर नहीं किया जा सकता। सिकदारों (आगुओं), लोगों से भी तसल्ली नहीं मिल सकती (कि ये वैरी तंग नहीं करेंगे) सरकारी हाकिमों के आगे भी ये झगड़ा (पेश करने से कुछ नहीं बनता) प्रभु पातशह को मिल के फैसला हो जाता है (और, कामादिक वैरियों का डर खत्म हो जाता है)।1।
</details>

<details><summary>दर्पण-पदार्थ</summary>

पद्अर्थ: कतहु = कहीं भी। भेटे = मिल गए। गोसाई = धरती का मालिक। रहाउ।
</details>

<details><summary>दर्पण-भाषार्थ</summary>

अर्थ: जब गोबिंद को, गुरु को सृष्टि के पति को मिल पड़ें, तो अब (कामादिक वैरियों को पड़ रहे सहम से बचने के लिए) किसी और जगह (आसरा) तलाशने की जरूरत नहीं रह गई। रहाउ।
</details>

<details><summary>दर्पण-पदार्थ</summary>

पद्अर्थ: पूकारा = (कामादिक वैरियों के बिरुद्ध) शिकायत। लबधि = जिस चीज की प्राप्ति करने की जरूरत थी। कत = कहाँ? ता = तब।2।
</details>

<details><summary>दर्पण-भाषार्थ</summary>

अर्थ: हे भाई! जब मनुष्य प्रभु की हजूरी में पहुँचता है (चिक्त जोड़ता है), तब इसकी (कामादिक वैरियों के विरुद्ध) सारी शिकायत समाप्त हो जाती है। तब मनुष्य वह वस्तु हासिल कर लेता है जो सदा इसकी अपनी ही बनी रहती है, तब विकारों के चक्कर में पड़ के भटकने से बच जाता है।2।
</details>

<details><summary>दर्पण-पदार्थ</summary>

पद्अर्थ: तह = वहाँ, प्रभु के दरबार में। साच निआइ = सदा कायम रहने वाले न्याय के अनुसार। सम = बराबर। ठाकुरु = मालिक। चेरा = नौकर। अंतरजामी = हरेक दिल की जानने वाला।3।
</details>

<details><summary>दर्पण-भाषार्थ</summary>

अर्थ: हे भाई! प्रभु की हजूरी में सदा कायम रहने वाले न्याय के अनुसार (कामादिक आदि के साथ हो रही टक्कर का) फैसला हो जाता है। उस दरगाह में (जुल्म करने वालों का कोई लिहाज नहीं किया जाता) मालिक और नौकर को एक समान ही समझा जाता है। हरेक के दिल की जानने वाला प्रभु (हजूरी में पहुँचे हुए सवालिए के दिल की) जानता है, (उसके) बोले बिना वह प्रभु स्वयं (उसके दिल की पीड़ा को) समझ लेता है।3।
</details>

<details><summary>दर्पण-पदार्थ</summary>

पद्अर्थ: को = का। तह = वहाँ, ‘सरब थान को राजा’ से मेल अवस्था में। अनहद = एक रस, बिना बजाए, लगातार। सबद = महिमा की वाणी। अगाजा = गज गई, पूरा प्रभाव डालती है। पहि = पास। आपु = स्वै भाव। गवाई = गवा के।4।
</details>

<details><summary>दर्पण-भाषार्थ</summary>

अर्थ: हे भाई! प्रभु सब जगहों का मालिक है, उससे मिलाप-अवस्था में मनुष्य के अंदर प्रभु की महिमा की वाणी एक-रस पूरा प्रभाव डाल लेती है (और, मनुष्य पर कामादिक वैरी अपना जोर नहीं डाल सकते)। (पर, हे भाई! उससे मिलने के लिए) उसके साथ कोई चालाकी नहीं की जा सकती। हे नानक! (कह: हे भाई! अगर उससे मिलना है तो) स्वै भाव गवा के (उसको) मिल।4।1।51।
</details>

<details><summary>दर्पण-टिप्पनी</summary>

नोट: यहाँ से ‘घरु ३’ के शब्द शुरू हुए है। आखिर का अंक १ यही बताता है।
</details>

<details><summary>दर्पण-पदार्थ</summary>

पद्अर्थ: हिरदै = हृदय में। घरि = घर में, हृदय में, अंतरात्मे। बैठे = टिक के। गुरि = गुरु ने। सचु = सदा स्थिर हरि नाम (का स्मरण)। लहिआ = पाया। साचा = सदा कायम रहने वाला।1।
</details>

<details><summary>दर्पण-भाषार्थ</summary>

अर्थ: हे भाई! अपने दिल में परमात्मा का नाम बसाए रखो। अंतरात्मे टिक के गुरु का ध्यान धरा करो। जिस मनुष्य को पूरे गुरु ने सदा-स्थिर हरि-नाम (के स्मरण) का उपदेश दिया, उसने वह आत्मिक आनंद पा लिया जो सदा कायम रहता है।1।
</details>

<details><summary>दर्पण-पदार्थ</summary>

पद्अर्थ: कलिआण = ख़ैरियत। सिउ = साथ। घरि = घर में, दिल में, अंतरात्मे। करि इसनान = स्नान कर के, आत्मिक जीवन देने वाले नाम जल में चुभी लगा के, नाम जल से मन को पवित्र करके। रहाउ।
</details>

<details><summary>दर्पण-भाषार्थ</summary>

अर्थ: हे भाई! जिस मनुष्यों पर प्यारा गुरु दयावान होता है, वह मनुष्य नाम-जल से मन को पवित्र करके आत्मिक आनंद सुख खुशियों से भरपूर हो के अंतरात्मे टिक जाते हैं (विकार आदि से भटकना हट जाती है)। रहाउ।
</details>

<details><summary>दर्पण-पदार्थ</summary>

पद्अर्थ: वडिआई = आत्मिक उच्चता। साची = सदा स्थिर रहने वाली। सिरि = सिर पर। गुर भेटत = गुरु को मिलते हुए। मनि = मन में। ओमाहा = उत्साह।2।
</details>

<details><summary>दर्पण-भाषार्थ</summary>

अर्थ: हे भाई! गुरु की आत्मिक उच्चता सदा स्थिर रहने वाली है, उसकी कद्र-कीमत बताई नहीं जा सकती। गुरु (दुनिया के) शाहों के सिर पर पातशाह है। गुरु को मिल के मन में (हरि नाम स्मरण का) चाव पैदा हो जाता है।2।
</details>

<details><summary>दर्पण-पदार्थ</summary>

पद्अर्थ: सगल = सारे। पराछत = पाप। मिलि = मिल के। साथे = साथ में। निधान = खजाने।3।
</details>

<details><summary>दर्पण-भाषार्थ</summary>

अर्थ: हे भाई! गुरु की संगति में मिल के सारे पाप उतर जाते हैं, (गुरु की संगति की इनायत से) सारे गुणों के खजाने हरि नाम को जप जप के (जिंदगी के) सारे उद्देश्य सफल हो जाते हैं।3।
</details>

<details><summary>दर्पण-पदार्थ</summary>

पद्अर्थ: गुरि = गुरु ने। कीनो = बना दिया। मुकति दुआरा = पापों से खलासी करने का दरवाजा। जैकारा = शोभा। भै = डर।4।
</details>

<details><summary>दर्पण-टिप्पनी</summary>

नोट: ‘भै’ है ‘भउ’ का बहुवचन।
</details>

<details><summary>दर्पण-भाषार्थ</summary>

अर्थ: हे भाई! गुरु ने (हरि-नाम स्मरण का एक ऐसा) दरवाजा तैयार कर दिया है (जो विकारों से) खलासी (करा देता है)। (गुरु की इस दाति के कारण) सारी सृष्टि (गुरु की) शोभा करती है। हे नानक! (कह: गुरु की कृपा से हरि का नाम हृदय में बसाने से) परमात्मा मेरे अंग-संग (बसता प्रतीत हो रहा है) मेरे जनम-मरण के सारे डर उतर गए हैं।4।2।52।
</details>

<details><summary>दर्पण-पदार्थ</summary>

पद्अर्थ: गुरि = गुरु ने। प्रभि = प्रभु ने। लोच = तमन्ना। करि इसनानु = मन को नाम जल के साथ पवित्र कर के। ग्रिहि आए = अंरात्मे टिक गए हैं, माया की खातिर भटकना से बच गए हैं।1।
</details>

<details><summary>दर्पण-भाषार्थ</summary>

अर्थ: (हे संत जनो! जब से) पूरे गुरु ने मेहर की है, प्रभु ने हमारी (नाम स्मरण की) तमन्ना पूरी कर दी है। (नाम जपने की इनायत से) आत्मिक स्नान करके हम अंतरात्मे टिके रहते हैं। आत्मिक आनंद आत्मिक खुशियां आत्मिक सुख भोग रहे हैं।1।
</details>

<details><summary>दर्पण-पदार्थ</summary>

पद्अर्थ: नामि = नाम में (जुड़ के ही)। निसतरीऐ = पार लांघा जा सकता है। धिआईऐ = ध्यान धरना चाहिए। अनदिनु = हर रोज, हर वक्त। सुक्रितु = नेक कर्म। करीऐ = करना चाहिए।1। रहाउ।
</details>

<details><summary>दर्पण-भाषार्थ</summary>

अर्थ: हे संत जनो! परमात्मा के नाम में (जुड़ने से ही संसार समुंदर से) पार लांघा जा सकता है। (इस वास्ते) उठते-बैठते हर वक्त नाम स्मरण करना चाहिए, (हरि-नाम जपने की ये) नेक कमाई हर समय करनी चाहिए।1। रहाउ।
</details>

[[0622]]
<details><summary>दर्पण-पदार्थ</summary>

पद्अर्थ: मारगु = (जीवन का) रास्ता। को = कोई विरला। कोटि = करोड़ों। किलबिख = पाप।2।
</details>

<details><summary>दर्पण-भाषार्थ</summary>

अर्थ: (हे संत जनो! स्मरण करना ही मनुष्य के लिए) गुरु का (बताया हुआ सही) रास्ता है, (स्मरण ही) धर्म की सीढ़ी है (जिसके द्वारा मनुष्य प्रभु-चरणों में पहुँच सकता है, पर) कोई दुर्लभ भाग्यशाली ही (ये सीढ़ी) पाता है। जो मनुष्य (स्मरण के द्वारा) परमात्मा के चरणों में चिक्त जोड़ता है, उसके करोड़ों जन्मों के पाप नाश हो जाते हैं।2।
</details>

<details><summary>दर्पण-पदार्थ</summary>

पद्अर्थ: उसतति = महिमा। जिनि = जिस (प्रभु) ने। कल = कला, ताकत। सभि = सारे। साखी = शिक्षा। सचु = सदा स्थिर हरि नाम (का स्मरण)।3।
</details>

<details><summary>दर्पण-भाषार्थ</summary>

अर्थ: हे संत जनो! जिस परमात्मा ने (सारे संसार में अपनी) पूरी सत्ता टिका रखी है, उसकी महिमा सदा करते रहा करो। हे भाई! वह सारे ही प्राणी स्वच्छ जीवन वाले बन जाते हैं, जो सदा-स्थिर हरि-नाम स्मरण वाली गुरु की शिक्षा को ग्रहण करते हैं।3।
</details>

<details><summary>दर्पण-पदार्थ</summary>

पद्अर्थ: सतिगुरि = गुरु ने। द्रिड़ाइआ = दिल में पक्का कर दिया। सभि = सारे। पावन = पवित्र। सुखि = आनंद से। घरि = घर में, दिल में, अंतरात्मे।4।
</details>

<details><summary>दर्पण-भाषार्थ</summary>

अर्थ: हे नानक! (कह: जीवन के राह में से सारी) रुकावटें दूर करने वाला, सारे दुख नाश करने वाला हरि-नाम गुरु ने जिस लोगों के दिल में दृढ़ कर दिया, उनके सारे पाप नाश हो जाते हैं, वह सारे पवित्र जीवन वाले बन जाते हैं, वह आत्मिक आनंद से अंतरात्मे टिके रहते हैं।4।3।53।
</details>

<details><summary>दर्पण-पदार्थ</summary>

पद्अर्थ: गुनी = गुणों का मालिक। गहेरा = गहरा। घरु लसकरु = घर और परिवार आदि। गुर = हे गुरु! गेपाला = हे गोपाला! रखवाला = हे रक्षक! स्भि जीअ = सारे जीवों पर।1।
</details>

<details><summary>दर्पण-भाषार्थ</summary>

अर्थ: हे सबसे बड़े! हे सृष्टि के पालनहार! हे सब जीवों के रखवाले! तू सारे जीवों पर दयावान रहता है। तू सबका मालिक है, तू गुणों का मालिक है, तू गहरे जिगरे वाला है। (जीवों को) दिया हुआ सारा घर-घाट तेरा ही है।1।
</details>

<details><summary>दर्पण-पदार्थ</summary>

पद्अर्थ: अनदि = आत्मिक आनंद में। रहउ = रहूँ, मैं रहता हूँ। कतहि = कहीं भी। रहाउ।
</details>

<details><summary>दर्पण-भाषार्थ</summary>

अर्थ: हे भाई! गुरु के चरणों को दिल में बसा के मैं आत्मिक आनंद में टिका रहता हूँ। हे भाई! प्रभु की शरण पड़ने से कहीं भी कोई डर छू नहीं सकता। रहाउ।
</details>

<details><summary>दर्पण-पदार्थ</summary>

पद्अर्थ: मुरारी = (मुर+अरि) परमात्मा। रिदै = दिल में। प्रभि = प्रभु ने। अबिचल नीव = (भक्ति की) कभी ना हिलने वाली नींव। तकीआ = आसरा। भारो = बड़ा। ठाकुरु = मालिक।2।
</details>

<details><summary>दर्पण-भाषार्थ</summary>

अर्थ: हे प्रभु! तेरे सेवकों दिल में ही नाम बसता है। हे प्रभु! तूने (अपने दासों के हृदय में भक्ति की) कभी ना हिलने वाली नींव रख दी है। हे प्रभु! तू ही मेरा बल है, तू ही मेरा धन है, तेरा ही मुझे आसरा है। तू मेरा सबसे बड़ा मालिक है।2।
</details>

<details><summary>दर्पण-पदार्थ</summary>

पद्अर्थ: जिनि = जिस (मनुष्य) ने। प्रभि = प्रभु ने। तराइआ = पार लंघा लिया। रसु = स्वाद। कुसल खेम = सुख आनंद।3।
</details>

<details><summary>दर्पण-भाषार्थ</summary>

अर्थ: हे भाई! जिस जिस मनुष्य ने गुरु की संगति प्राप्त की है, उस उस को प्रभु ने स्वयं (संसार समुंदर से) पार लंघा दिया है। जिस मनुष्य को प्रभु ने मेहर करके अपने नाम का स्वाद बख्शा है, उसके अंदर सदा आत्मिक आनंद बना रहता है।3।
</details>

<details><summary>दर्पण-पदार्थ</summary>

पद्अर्थ: सहाई = मददगार। पाई = पैरों पर। सासि सासि = हरेक सांस के साथ। मंगलु = महिमा का गीत।4।
</details>

<details><summary>दर्पण-भाषार्थ</summary>

अर्थ: हे भाई! परमात्मा जिस मनुष्य का मददगार बनता है, सारी दुनिया उठ के उसके पैरों में आ लगती है। हे नानक! हरेक सांस के साथ परमात्मा का ध्यान धरना चाहिए। सदा परमात्मा की महिमा के गीत गाते रहना चाहिए।4।4।54।
</details>

<details><summary>दर्पण-पदार्थ</summary>

पद्अर्थ: सहज = आत्मिक अडोलता। मनि = मन में। भावंदा = प्यारा लगने वाला। गुरि = गुरु ने। गति = ऊँची आत्मिक अवस्था।1।
</details>

<details><summary>दर्पण-भाषार्थ</summary>

अर्थ: (हे भाई! जब से) पूरे गुरु ने (मेरे पर) मेहर की है तब से मेरी ऊँची आत्मिक अवस्था बन गई है, (मुझे) मन में प्यारा लगने वाला परमात्मा मिल गया है, मेरे अंदर आत्मिक अडोलता के सुख-आनंद बने रहते हैं।1।
</details>

<details><summary>दर्पण-पदार्थ</summary>

पद्अर्थ: प्रेम भगति = प्यार भरी भक्ति। बाजे = बजती है। अनहद = एक रस, लगातार। रहाउ।
</details>

<details><summary>दर्पण-भाषार्थ</summary>

अर्थ: हे भाई! जिस मनुष्य का मन परमात्मा की प्यार भरी भक्ति में टिका रहता है, उसके अंदर सदा एक रस (आत्मिक आनंद की, मानो) वीणा बजती रहती है। रहाउ।
</details>

<details><summary>दर्पण-पदार्थ</summary>

पद्अर्थ: ओट = आसरा। सताणी = स+ताणी, तगड़ी। काणि = अधीनता। लोकाणी = लोगों की। जगजीवनु = जगत का जीवन, जगत का जीवन दाता। रसकि = प्रेम से, रस ले ले के।2।
</details>

<details><summary>दर्पण-भाषार्थ</summary>

अर्थ: हे भाई! जिस मनुष्य ने प्रभु-चरणों का बलवान आसरा ले लिया, दुनिया के लोगों वाली उसकी सारी अधीनता खत्म हो गई। उसे जगत का सहारा दातार प्रभु मिल जाता है। वह सदा बड़े प्रेम से परमात्मा के गीत गाता रहता है।2।
</details>

<details><summary>दर्पण-पदार्थ</summary>

पद्अर्थ: फाहा = फंदा। जह = जहाँ। पेखा = मैं देखता हूँ। तह = वहाँ।3।
</details>

<details><summary>दर्पण-भाषार्थ</summary>

अर्थ: हे भाई! मेरी भी प्रभु ने जम की फांसी काट दी है, मेरे मन की (ये चिरों की) आशा पूरीहो गई है। अब मैं जिधर देखता हूँ, मुझे उस परमात्मा के बिना कोई और दिखाई नहीं देता।3।
</details>

<details><summary>दर्पण-पदार्थ</summary>

पद्अर्थ: प्रभि = प्रभु ने। सभि = सारे। अटल = कभी ना खत्म होने वाला।4।
</details>

<details><summary>दर्पण-भाषार्थ</summary>

अर्थ: हे नानक! प्रभु ने कृपा करके जिनकी रक्षा की, उनके अनेक जन्मों के सारे दुख दूर हो गए। जिन्होंने निर्भय प्रभु का नाम स्मरण किया, उन्होंने वह आत्मिक आनंद प्राप्त कर लिया जो कभी दूर नहीं होता।4।5।55।
</details>

<details><summary>दर्पण-पदार्थ</summary>

पद्अर्थ: ठाढि = ठंड, शांति। करतारे = कर्तार ने। परवारे = परवार को, जीव के सारी ज्ञानेंन्द्रियों को। गुरि = गुरु ने। सचे की = सदा कायम रहने वाले प्रभु की। ताकी = देखी।1।
</details>

<details><summary>दर्पण-भाषार्थ</summary>

अर्थ: हे भाई! जिस मनुष्य के अंदर कर्तार ने ठंड बरता दी, उसके परिवार को (उसकी ज्ञान-इंद्रिय को विकारों का) ताप छोड़ जाता है। हे भाई! पूरे गुरु ने जिस मनुष्य की मदद की, उसने सदा कायम रहने वाले परमात्मा का आसरा देख लिया।1।
</details>

<details><summary>दर्पण-पदार्थ</summary>

पद्अर्थ: रखवाला = रक्षक। सहज सुख = आत्मिक अडोलता से सुख। उपजे = पैदा हो गए। सुखाला = सुखी। रहाउ।
</details>

<details><summary>दर्पण-भाषार्थ</summary>

अर्थ: हे भाई! जिस मनुष्य का रखवाला परमात्मा खुद बन जाता है, उसका मन सदा के लिए सुखी हो जाता है (क्योंकि उसके अंदर) एक छिन में आत्मिक अडोलता के सुख और शांति पैदा हो जाते हैं। रहाउ।
</details>

<details><summary>दर्पण-पदार्थ</summary>

पद्अर्थ: दारू = दवा। तिनि = उस (दारू) ने। बिदारू = नाश कर दिया। बात = (जीवन की) कहानी।2।
</details>

<details><summary>दर्पण-भाषार्थ</summary>

अर्थ: हे भाई! (विकार रोगों का इलाज करने के लिए गुरु ने मनुष्य को) परमात्मा का नाम-दवा दी, उस नाम-दवाई ने उस मनुष्य के सारे ही (विकार-) रोग काट दिए। जब प्रभु ने उस मनुष्य पर मेहर की, तो उसने अपनी सारी जीवन कहानी ही सुंदर बना ली (अपना सारा जीवन ही सँवार लिया)।2।
</details>

<details><summary>दर्पण-पदार्थ</summary>

पद्अर्थ: प्रभि = प्रभु ने। बिरदु = ईश्वर का मूल प्यार वाला स्वभाव। समारिआ = याद रखा। हमरा = हम जीवों का। साखी = साक्षात। तिनि = उस (शब्द) ने। लाज = इज्जत।3।
</details>

<details><summary>दर्पण-भाषार्थ</summary>

अर्थ: हे भाई! प्रभु ने (सदा ही) अपने प्यार करने वाले मूल प्राकृतिक स्वभाव (बिरद) को याद रखा है। वह हम जीवों के कोई भी गुण-अवगुण दिल से लगा के नहीं रखता। (प्रभु की कृपा से जिस मनुष्य के अंदर) गुरु के शब्द ने अपना प्रभाव डाला, शब्द ने उसकी सारी इज्जत रख ली (उसको विकारों के जाल में फंसने से बचा लिया)।3।
</details>

[[0623]]
<details><summary>दर्पण-पदार्थ</summary>

पद्अर्थ: बोली = मैं बोलता हूँ, मैंतेरी महिमा करता हूँ। गुणी = गुणों का मालिक। गहेरा = गहरा। सचु साखी = सदा साथ निभने वाला मददगार। साखी = साख भरने वाला, साथ निभाने वाला। पैज = इज्जत।4।
</details>

<details><summary>दर्पण-भाषार्थ</summary>

अर्थ: हे प्रभु! तू हमारा मालिक है, तू गुणों का खजाना है, तू गहरे जिगरे वाला है। जब तू प्रेरणा देता है तब ही मैं तेरी महिमा कर सकता हूं। हे नानक! सदा स्थिर प्रभु का नाम जपा कर, यही सदा हामी भरने वाला है। प्रभु अपने सेवक की (सदा) इज्जत रखता आया है।4।6।56।
</details>

<details><summary>दर्पण-पदार्थ</summary>

पद्अर्थ: करता = कर्तार। पुरखु = सर्व व्यापक। विचि खलोआ = खुद सहायता करता है। वालु न विंगा होआ = रक्ती भर भी नुकसान नहीं होता। मजनु = स्नान, राम के दासों के सरोवर में स्नान, नाम-जल से आत्मिक स्नान। गुरि = गुरु ने। आंदा रासे = रास कर लिया, सफल कर दिया। जपि = जप के। किलविख = पाप।1।
</details>

<details><summary>दर्पण-भाषार्थ</summary>

अर्थ: (हे भाई! साधु-संगत में जिस मनुष्य का) आत्मिक स्नान गुरु ने सफल कर दिया, वह मनुष्य सदा परमात्मा का नाम जप-जप के (अपने सारे) पाप नाश कर लेता है। सर्व-व्यापक कर्तार खुद उसकी सहायता करता है, (उसकी आत्मिक राशि-पूंजी का) रक्ती भर भी नुकसान नहीं होता।1।
</details>

<details><summary>दर्पण-पदार्थ</summary>

पद्अर्थ: राम दास सरोवरु = राम के दासों का सरोवर, साधु-संगत। नीका = अच्छा, सोहणा। नावै = नहाता है। उधारु = पार उतारा। जी का = प्राण का।1। रहाउ।
</details>

<details><summary>दर्पण-भाषार्थ</summary>

अर्थ: हे संत जनो! साधु-संगत (एक) सुंदर (स्थान) है। जो मनुष्य (साधु-संगत में) आत्मिक स्नान करता है (मन को नाम-जल से पवित्र करता है), उसके जीवन का (विकारों से) पार-उतारा हो जाता है, वह अपनी सारी कुल को भी (संसार समुंदर से) पार लंघा लेता है।1। रहाउ।
</details>

<details><summary>दर्पण-पदार्थ</summary>

पद्अर्थ: जै जै कारु = शोभा। जगु = जगत। मनि = मन में। चिंदिअड़े = चितवे हुए। सही सलामति = आत्मिक जीवन को पूरी तौर पर बचा के। नाइ = नहा के।2।
</details>

<details><summary>दर्पण-भाषार्थ</summary>

अर्थ: हे भाई! (जो मनुष्य राम के दासों के सरोवर में टिक के) अपने परमात्मा की आराधना करता है, (वह मनुष्य इस सत्संग-सरोवर में आत्मिक) स्नान कर के अपनी आत्मिक जीवन की राशि-पूंजी को पूर्ण-तौर पर बचा लेता है। सारा जगत उसकी शोभा के गीत गाता है, वह मनुष्य मन-वांछित फल हासिल कर लेता है।2।
</details>

<details><summary>दर्पण-पदार्थ</summary>

पद्अर्थ: संत सरोवरि = संतों के सरोवर में, साधु-संगत में। नावै = नहाता है। परम गति = सबसे उच्च आत्मिक अवस्था। न आवै जाई = न आवै न जाई, पैदा होता मरता नहीं है।3।
</details>

<details><summary>दर्पण-भाषार्थ</summary>

अर्थ: हे भाई! जो मनुष्य संतो के सरोवर में (साधु-संगत में) आत्मिक स्नान करता है, वह मनुष्य सबसे उच्च आत्मिक अवस्था हासिल कर लेता है। जो मनुष्य सदा परमात्मा का नाम स्मरण करता रहता है, वह जनम-मरण के चक्कर में नहीं पड़ता।3।
</details>

<details><summary>दर्पण-पदार्थ</summary>

पद्अर्थ: ब्रहमु बिचारु = परमात्मा से सांझ की सोच। सु = वह मनुष्य। बाबा = हे भाई! नानक! गणत = गिनती, फिक्र।4।
</details>

<details><summary>दर्पण-भाषार्थ</summary>

अर्थ: हे भाई! परमात्मा के मिलाप की इस विचार को वही मनुष्य समझता है जिस पर परमात्मा खुद दयावान होता है। हे नानक! (कह:) हे भाई! जो मनुष्य परमात्मा की शरण पड़ा रहता है, वह अपनी हरेक किस्म की चिन्ता-फिक्र दूर कर लेता है।4।7।57।
</details>

<details><summary>दर्पण-पदार्थ</summary>

पद्अर्थ: पारब्रहमि = पारब्रहम ने। ऊरी = ऊणी, कम। गुरि = गुरु ने। निसतारे = (संसार सागर से) पार लंघा दिए। समारे = संभालता है, दिल में बसाए रखता है।1।
</details>

<details><summary>दर्पण-भाषार्थ</summary>

अर्थ: (हे भाई! सदा से ही) परमात्मा ने अपने सेवक से प्रीति आखिर तक निभाई है। सेवक को किसी बात की कोई कमी नहीं रहती। सेवक सदा परमात्मा का नाम अपने दिल में संभाल के रखता है। गुरु ने (सेवकों को सदा ही) चरणों से लगा के (संसार-समुंदर से) पार लंघाया है।1।
</details>

<details><summary>दर्पण-पदार्थ</summary>

पद्अर्थ: करि = बना के। जिउ = जैसे।1। रहाउ।
</details>

<details><summary>दर्पण-भाषार्थ</summary>

अर्थ: हे भाई! परमात्मा अपने सेवक का सदा रक्षक बना रहता है। जैसे माँ-बाप (बच्चों को) पालते हैं, वैसे ही प्रभु कृपा करके अपने सेवकों को अपने बनाए रखता है।1। रहाउ।
</details>

<details><summary>दर्पण-पदार्थ</summary>

पद्अर्थ: वडभागी = बड़े भाग्यों वालों ने। जिनि = जिस (गुरु) ने। पंथु = रास्ता। भाइ = प्यार में। जीवहि = जीते हैं, आत्मिक जीवन प्राप्त करते हैं।2।
</details>

<details><summary>दर्पण-भाषार्थ</summary>

अर्थ: हे भाई! बड़े भाग्यों वाले मनुष्यों ने (वह) गुरु पा लिया, जिस (गुरु) ने (उनके वास्ते) जम के देश को ले जाने वाला रास्ता मिटा दिया (क्योंकि गुरु की कृपा से) उनका मन परमात्मा की भक्ति में प्रभु के प्रेम में मगन रहता है। वे भाग्यशाली मनुष्य परमात्मा का नाम जप जप के आत्मिक जीवन प्राप्त कर लेते हैं।2।
</details>

<details><summary>दर्पण-पदार्थ</summary>

पद्अर्थ: अंम्रित = आत्मिक जीवन देने वाली। नावै = नहाए। आपे = खुद ही।3।
</details>

<details><summary>दर्पण-भाषार्थ</summary>

अर्थ: (हे भाई! परमात्मा का सेवक) परमात्मा की आत्मिक जीवन देने वाली वाणी गाता रहता है सेवक गुरमुखों के चरणों की धूल में स्नान करता रहता है (सवै भाव मिटा के संत जनों की शरण पड़ा रहता है)। परमात्मा ने खुद ही (अपने सेवक को) अपना नाम बख्शा है, विधाता प्रभु ने खुद ही (सदा से अपने सेवक को विकारों से) बचाया है।3।
</details>

<details><summary>दर्पण-पदार्थ</summary>

पद्अर्थ: अधारा = आसरा। बिमल = शुद्ध, पवित्र। अंतरजामी = हे हरेक के दिल की जानने वाले!।4।
</details>

<details><summary>दर्पण-भाषार्थ</summary>

अर्थ: हे भाई! (प्रभु के सेवक का) ये पवित्र और पूर्ण विचार बना रहता है कि परमात्मा के दर्शन ही (सेवक की) जिंदगी का आसरा हैं। हे दास नानक! (तू भी प्रभु दर पर अरदास कर, और कह:) हे सबके दिलों की जानने वाले! हे स्वामी! (मेरे पर) मेहर कर, मैं तेरी शरण आया हूँ।4।8।58।
</details>

<details><summary>दर्पण-पदार्थ</summary>

पद्अर्थ: गुरि पूरे = पूरे गुरु ने। संगि = (अपने) साथ। सहाई = साथी, मददगार। जह = जहाँ। सुहेले = सुखी। प्रभि = प्रभु ने।1।
</details>

<details><summary>दर्पण-भाषार्थ</summary>

अर्थ: (हे भाई जिस मनुष्य को) पूरे गुरु ने (परमात्मा के) चरणों में जोड़ दिया, उसने वह परमात्मा पा लिया जो हर वक्त अंग-संग बसता है, और (जीवन का) मददगार है। (अगर प्रभु चरणों में जुड़े रहें तो) जहाँ भी जाएं, वहीं सुखी रह सकते हैं (पर जिन्हें चरणों में मिलाया है) प्रभु ने (खुद ही) कृपा करके मिलाया है।1।
</details>

<details><summary>दर्पण-पदार्थ</summary>

पद्अर्थ: सुभाई = प्यार से। मनचिंदे = मन चाहे। सगले = सारे। जीअ कै संगि = जिंद के साथ।1। रहाउ।
</details>

<details><summary>दर्पण-भाषार्थ</summary>

अर्थ: हे भाई! सदा प्यार से परमात्मा के महिमा के गीत गाते रहा करो। (महिमा की इनायत से) मन मांगे फल (प्रभु के दर से) प्राप्त करते रहोगे, परमात्मा जीवन के साथ (बसता) साथी (प्रतीत होता रहेगा)।1। रहाउ।
</details>

<details><summary>दर्पण-पदार्थ</summary>

पद्अर्थ: हम = मैं। रेनारा = रेणु, चरण धूल। अधारा = आसरा। पतित = विकारों में गिरे हुए। पुनीत = पवित्र। जसु = महिमा।2।
</details>

<details><summary>दर्पण-भाषार्थ</summary>

अर्थ: हे भाई! मैं तो संत जनों की धूल बना रहता हूँ, (संत जनों की कृपा से) परमात्मा जीवन का आसरा (प्रतीत होता रहता है)। संत जन कृपा करके परमात्मा की महिमा की दाति देते हैं, (और इस तरह) विकारों में गिरे हुओं को (भी) पवित्र जीवन वाला बना लेते हैं।2।
</details>

<details><summary>दर्पण-पदार्थ</summary>

पद्अर्थ: सद = सदा। रैनि = रात। बहुड़ि = दुबारा।3।
</details>

<details><summary>दर्पण-भाषार्थ</summary>

अर्थ: हे भाई! दिन-रात (हर समय) परमात्मा की महिमा के गीत गाते रहना चाहिए, (महिमा की इनायत से) दुबारा जनम-मरन का चक्कर नहीं पड़ता। परमात्मा खुद (महिमा करने वालों की) रक्षा करता है, सदा उनके प्राणों के साथ रक्षक बना रहता है।3।
</details>

<details><summary>दर्पण-पदार्थ</summary>

पद्अर्थ: बिधाता = कर्तार, रचनहार। रसु = स्वाद। तिन ही = उस मनुष्य ने ही। जम कंकरु = (किंकर) जम का सेवक, जम दूत।4।
</details>

<details><summary>दर्पण-टिप्पनी</summary>

नोट: ‘तिन ही’ के बारे में। यहां ‘तिनि ही’ में से ‘नि’ की ‘ि’ मात्रा विशेषण ‘ही’ के कारण हट गई है।
</details>

<details><summary>दर्पण-भाषार्थ</summary>

अर्थ: (पर) हे नानक! उस मनुष्य ने ही परमात्मा के नाम का स्वाद समझा है (कद्र जानी है), जिसे विधाता सर्व-व्यापक प्रभु खुद (ये दाति) देता है। परमात्मा की शरण पड़ा रह के वह आत्मिक आनंद लेता रहता है। जम दूत भी उसके नजदीक नहीं फटकते।4।9।49।
</details>

[[0624]]
<details><summary>दर्पण-पदार्थ</summary>

पद्अर्थ: गुरि पूरै = पूरे गुरु ने। पूरी = सफलता। भरपूरी = हर जगह मौजूद। खेम कुसल = आत्मिक सुख आनंद। विटहु = से।1।
</details>

<details><summary>दर्पण-भाषार्थ</summary>

अर्थ: हे भाई! पूरे गुरु ने (आत्मिक जीवन में) सफलता दी है, (मुझे) परमात्मा हर जगह व्यापक दिखाई दे रहा है। मेरे अंदर आत्मिक सुख-आनंद बन गया है; ये है स्नान (जो मैंने गुरु सरोवर में किया है)। मैं परमात्मा से सदके जाता हूँ (जिसने मुझे गुरु मिला दिया है)।1।
</details>

<details><summary>दर्पण-पदार्थ</summary>

पद्अर्थ: रिद = रिदै, हृदय में। तिल का = तिल जितना भी, रक्ती भर भी। सगल = सारे।1। रहाउ।
</details>

<details><summary>दर्पण-भाषार्थ</summary>

अर्थ: हे भाई! जिस मनुष्य ने गुरु के कमल फूल जैसे कोमल चरण अपने हृदय में बसा लिए, (उसकी जिंदगी के रास्ते में) रक्ती भर भी कोई रुकावट नहीं आती। गुरु उसके सारे काम सँवार देता है।1। रहाउ।
</details>

<details><summary>दर्पण-पदार्थ</summary>

पद्अर्थ: मिलि साधू = गुरु को मिल के। दुरमति = खोटी अकल। पतित = विकारों में गिरे हुए। पुनीत = पवित्र। रामदासि सरोवर = राम के दासों के सरोवर में, साधु-संगत में। नाते = स्नान किया।2।
</details>

<details><summary>दर्पण-भाषार्थ</summary>

अर्थ: हे भाई! गुरु को मिल के मनुष्य खोटी मति दूर कर लेता है। विकारी मनुष्य भी गुरु को मिल के पवित्र जीवन वाले हो जाते हैं। जो भी मनुष्य राम के दासों के सरोवर में (गुरु की संगति में आत्मिक) स्नान करते हैं (मन को आत्मिक जीवन देने वाले नाम-जल से स्नान करवाते हैं) उनके सारे (पिछले) कमाए हुए पाप उतर जाते हैं।2।
</details>

<details><summary>दर्पण-पदार्थ</summary>

पद्अर्थ: साध संगि = साधु-संगत में। मन बांछत = मन इच्छित। रिदै = हृदय में।3।
</details>

<details><summary>दर्पण-भाषार्थ</summary>

अर्थ: हे भाई! गुरु की संगति में मिल के परमात्मा का नाम स्मरणा चाहिए, सदा प्रभु की महिमा के गीत गाने चाहिए। जो मनुष्य पूरे गुरु को अपने हृदय में बसाता है, वह (प्रभु-दर से) मन माँगी मुरादें पा लेता है।3।
</details>

<details><summary>दर्पण-पदार्थ</summary>

पद्अर्थ: परमानंदा = सबसे ऊँचे आनंद का मालिक प्रभु। बिरदु = प्यार करने वाला ईश्वरीय मूल स्वभाव।4।
</details>

<details><summary>दर्पण-भाषार्थ</summary>

अर्थ: हे दास नानक! (कह:) परमात्मा अपना बिरद सदा कायम रखता है। वह परमात्मा सबसे बड़ा है, सृष्टि को पालने वाला है, आनंद स्वरूप है। जो मनुष्य उसका नाम स्मरण करता है, उस सबसे ऊँचे आनंद के मालिक को जप जप के वह मनुष्य आत्मिक जीवन हासिल कर लेता है।4।10।60।
</details>

<details><summary>दर्पण-पदार्थ</summary>

पद्अर्थ: दहदिस = दसों दिशाओं में। दह = दस। दिस = दिशा। मेघ = बादल। छत्र = छतरी। घटा घट = घटाएं ही घटाएं। दामनि = बिजली। चमकि = चमक के। नहु = नहीं। नैनह = आँखों में। पिरु = पति। परदेसि = बेगाने देश में।1।
</details>

<details><summary>दर्पण-भाषार्थ</summary>

अर्थ: (जब) बादलों की घन घोर घटाएं दसों दिशाओं में (पसरी होती हैं), बिजली चमक-चमक के डराती है, (जिस स्त्री का) पति परदेस गया होता है, (उसकी) सेज (पति के बिना) सूनी होती है, (उसकी) आँखों में नींद नहीं आती।1।
</details>

<details><summary>दर्पण-पदार्थ</summary>

पद्अर्थ: संदेसरो = संदेश। माइआ = हे माँ! कोसरो = कोस। सिधि करत = तय करता था। चतुर पातरो = चार पक्तियां, चार चिठियां। रहाउ।
</details>

<details><summary>दर्पण-भाषार्थ</summary>

अर्थ: (पति से विछुड़ के घबराई हुई वह कहती है:) हे माँ! अब तो (पति की ओर से) कोई संदेशा भी नहीं आता। (पहले जब कभी घर से जा के पति) एक कोस रास्ता ही तय करता था तब (उसकी) चार चिठियां आ जाती थीं। रहाउ।
</details>

<details><summary>दर्पण-पदार्थ</summary>

पद्अर्थ: बिसरै = भूल जाए। सुख दाइओ = सुख देने वाला। मंदरि = मंदिर पर, कोठे पर। चरि कै = चढ़ के। पंथु = रास्ता। निहारउ = मैं देखती हूँ। नीरि = नीर से, (वैराग) जल से।2।
</details>

<details><summary>दर्पण-भाषार्थ</summary>

अर्थ: हे माँ! मुझे भी ये सुंदर प्यारा लाल (प्रभु) कैसे भूल सकता है? ये तो सारे गुणों का मालिक है, सारे सुख देने वाला है। मैं भी (विछुड़ी नारी की तरह) कोठे के ऊपर चढ़ के (पति का) राह देखती हूँ, (मेरी भी) आँखें (वैराग-) नीर से भर आती हैं।2।
</details>

<details><summary>दर्पण-पदार्थ</summary>

पद्अर्थ: भीति = दीवार। हउ हउ भीति = अहंकार की दीवार। बीचो = बीच में। देसि = देश में हृदय में। निकटाइओ = नजदीक ही। के = के। पात = पंख। परदो = परदा।3।
</details>

<details><summary>दर्पण-भाषार्थ</summary>

अर्थ: हे माँ! मैं सुनती तो ये हूँ, कि (वह पति प्रभु) मेरे हृदय देस में मेरे नजदीक ही बसता है, पर (मेरे और उसके) बीच में मेरी अहंकार की दीवार खड़ी हो गई है, (कहते हैं) भंभीरी के पंखों की तरह (बड़ा बारीक) पर्दा (मेरे और उस पति के बीच में), पर उसके दर्शन किए बिना वह कहीं दूर प्रतीत होता है।3।
</details>

<details><summary>दर्पण-पदार्थ</summary>

पद्अर्थ: के = का। सगरो = सारा। गुरि = गुरु ने। तउ = तब। दइआरु = दयालु। बीठलो = (विष्ठल, वि = परे, माया के प्रभाव से परे। स्थल = खड़ा हुआ) माया के प्रभाव से परे रहने वाला परमात्मा।4।
</details>

<details><summary>दर्पण-भाषार्थ</summary>

अर्थ: हे माँ! जिस सौभाग्यवती पर सब जीवों का मालिक दयावान होता है, उसका वह सारा (विछोड़े का) दुख दूर कर देता है। हे नानक! कह: जब गुरु ने (जीव-स्त्री के अंदर से) अहंकार की दीवार गिरा दी, तब उसने माया-रहित दयालु (प्रभु-पति) को (अपने अंदर ही) पा लिया।4।
</details>

<details><summary>दर्पण-पदार्थ</summary>

पद्अर्थ: रहिण = समाप्त हो गया। अंदेसरो = फिक्र। गुना निधि = गुणों का खजाना। राइओ = प्रभु पातशाह, राजा। रहाउ दूजा।
</details>

<details><summary>दर्पण-भाषार्थ</summary>

अर्थ: हे माँ! प्रभु-पातशाह सारे गुणों का खजाना है। जिस जीव-स्त्री को गुरु ने वह मिला दिया, जिसकी उसे चाहत थी, उसकी सारी चिन्ता-फिक्र खत्म हो जाती है। रहाउ दूजा।11।61।
</details>

<details><summary>दर्पण-पदार्थ</summary>

पद्अर्थ: गई बहोड़ु = (आत्मिक जीवन की) गायब हुई (राशि पूंजी) को वापस दिलाने वाला। बंदी छोड़ु = (विकारों की) कैद में से छुड़ाने वाला। दुख दारी = दुखों में दारी करने वाला, दुखों में धीरज देने वाला। पैज = इज्जत, आदर।1।
</details>

<details><summary>दर्पण-भाषार्थ</summary>

अर्थ: हे प्रभु! तू (आत्मिक जीवन की) खोई हुई (राशि पूंजी) को वापिस दिलवाने वाला है, तू (विकारों की) कैद में से छुड़वाने वाला है, तेरा कोई खास रूप नहीं बताया जा सकता, तू (जीवों को) दुखों में ढाढस देने वाला है। हे प्रभु! मैं कोई अच्छा कर्म अच्छा धर्म करना नहीं जानता, मैं लोभ में फंसा रहता हूँ, मैं माया के मोह में ग्रसित रहता हूँ। पर, हे प्रभु! मेरा नाम ‘गोबिंद का भक्त’ पड़ गया है। सो, अब तू ही अपने नाम की खुद ही इज्जत रख।1।
</details>

<details><summary>दर्पण-पदार्थ</summary>

पद्अर्थ: निचीजिआ = नकारों को। चीज करे = आदरणीय बना देता है। रहाउ।
</details>

<details><summary>दर्पण-भाषार्थ</summary>

अर्थ: हे प्रभु जी! तू उन लोगों को सम्मान देता है, जिनका और कोई मान नहीं करता। मैं तेरी ताकत से सदके जाता हूँ। हे भाई! मेरा गोबिंद नकारों को भी आदरणीय बना देता है। रहाउ।
</details>

<details><summary>दर्पण-पदार्थ</summary>

पद्अर्थ: भाइ = प्रेम से, अपनी लगन से। सुभाई = अपने स्वभाव अनुसार। करि = कर के। बहु भाती = कई तरीकों से। बहुड़ि = दुबारा, फिर। गलि = गले से। मारगि = (सीधे) रास्ते पर।2।
</details>

<details><summary>दर्पण-भाषार्थ</summary>

अर्थ: हे भाई! जैसे कोई बच्चा अपनी लगन के अनुसार स्वभाव के मुताबिक लाखों ग़लतियां करता है, उसका पिता उसको समझा समझा के कई कई तरीकों से झिड़कता भी है, पर फिर भी अपने गले से (उसको) लगा लेता है, इसी तरह प्रभु पिता भी जीवों के पिछले गुनाह बख्श लेता है, और आगे के लिए (जीवन के) ठीक रास्ते पर डाल देता है।2।
</details>

<details><summary>दर्पण-पदार्थ</summary>

पद्अर्थ: अंतरजामी = दिल की जानने वाला। सभ बिधि = हरेक (आत्मिक) हालत। पहि = पास। कथनि = कहने से, ज़बानी कह देने से। भीजै = खुश होता। भावै = अच्छा लगता। पैज = इज्जत। ओट = आसरा। रहाईऐ = रखी हुई है।
</details>

<details><summary>दर्पण-भाषार्थ</summary>

अर्थ: हे भाई! परमात्मा हरेक दिल की जानने वाला है, (जीवों की) हरेक (आत्मिक) हालत को जानता है। (उसे छोड़ के) और किस के पास (अपनी व्यथा) कह के सुनाई जा सकती है? हे भाई! परमात्मा निरी ज़बानी बातों से खुश नहीं होता। (कर्मों के कारण जो मनुष्य) परमात्मा को अच्छा लगने लगता है, उसका वह सम्मान रख लेता है।  
हे प्रभु! मैंने और सारे आसरे देख लिए हैं, मैंने एक तेरा आसरा ही रखा हुआ है।3।
</details>

[[0625]]
<details><summary>दर्पण-पदार्थ</summary>

पद्अर्थ: होइ = हो के। आपे = आप ही। मेलि = मेलता है। चूके = खत्म हो जाती है। चिंती = चिन्ता। अवखदु = दवाई। मुखि = मुँह में। सुखि = आत्मिक आनंद में। वसंती = बसता है।4।
</details>

<details><summary>दर्पण-भाषार्थ</summary>

अर्थ: हे भाई! मालिक-प्रभु दयावान हो के कृपालु हो के खुद ही (जिस मनुष्य की) विनती सुन लेता है, उसे पूरा गुरु मिला देता है (इस तरह, उस मनुष्य के) मन की हरेक चिन्ता समाप्त हो जाती है।  
हे दास नानक! (कह: जिस मनुष्य के) मुँह में परमात्मा नाम-दवा डाल देता है, वह मनुष्य आत्मिक आनंद में जीवन व्यतीत करता है।4।12।62।
</details>

<details><summary>दर्पण-पदार्थ</summary>

पद्अर्थ: सिमरि सिमरि = बार बार याद कर कर के। कलेस = झगड़े। सभि = सारे। सांठे = साध लिए। सगले = सारे।1।
</details>

<details><summary>दर्पण-भाषार्थ</summary>

अर्थ: हे प्रभु! तेरा नाम स्मरण कर-कर के (स्मरण करने वाले मनुष्य) प्रसन्नचिक्त हो जाते हैं, (उनके अंदर से) सारे दुख-कष्ट दूर हो जाते हैं। (हे भाई! भाग्यशाली मनुष्य) अपने प्रभु के गुण गाते हुए और उसका ध्यान धरते हुए अपने सारे काम सँवार लेते हैं।1।
</details>

<details><summary>दर्पण-पदार्थ</summary>

पद्अर्थ: जग जीवन = जगत (के जीवों) को आत्मिक जीवन देने वाला। जपि = जप के। भउजलु = संसार समुंदर। रहाउ।
</details>

<details><summary>दर्पण-भाषार्थ</summary>

अर्थ: हे प्रभु! तेरा नाम जगत (के जीवों) को आत्मिक जीवन देने वाला है। पूरे सतिगुरु ने (जिस मनुष्य को तेरा नाम स्मरण करने का) उपदेश दिया, (वह मनुष्य) नाम ज पके संसार समुंदर से पार लांघ गया। रहाउ।
</details>

<details><summary>दर्पण-पदार्थ</summary>

पद्अर्थ: मंत्री = सलाहकार। सुनहि = तू सुनता है। करणैहार = कर सकने की सामर्थ्य वाला। आपे = खुद ही। भुगता = भोगने वाला। किआ विचारा = कोई पाइयां नहीं।2।
</details>

<details><summary>दर्पण-भाषार्थ</summary>

अर्थ: हे प्रभु! तू खुद ही अपना सलाहकार है, तू खुद ही (हरेक जीव को) दातें देने वाला है, तू खुद ही (हरेक जीव में बैठ के पदार्थों को) भोगने वाला है। इस जीव की कोई बिसात नहीं है।2।
</details>

<details><summary>दर्पण-पदार्थ</summary>

पद्अर्थ: वखाणी = मैं बयान करूँ। पेखि = देख के। जीवै = आत्मिक जीवन प्राप्त कर लेता है। तुमहि = तेरी। वडाई = बड़प्पन।3।
</details>

<details><summary>दर्पण-भाषार्थ</summary>

अर्थ: हे प्रभु! मैं तेरे गुण कह के बयान के लायक नहीं हूँ तेरी कद्र-कीमति बताई नहीं जा सकती। तेरा बड़प्पन हैरान कर देने वाला है। (हे भाई! मनुष्य) अपने प्रभु के दर्शन कर करके आत्मिक जीवन प्राप्त कर लेता है।3।
</details>

<details><summary>दर्पण-पदार्थ</summary>

पद्अर्थ: अनुग्रहु = कृपा। धारि = कर के। प्रभ = हे प्रभु! पति = इज्जत। मति = बुद्धि। बलिहारी = सदके। बाछहु = मैं चाहता हूँ। धूरी = चरण धूल।4।
</details>

<details><summary>दर्पण-भाषार्थ</summary>

अर्थ: हे प्रभु! हे स्वामी! तू स्वयं ही (जीव पर) कृपा करके उसको (लोक-परलोक में) आदर देता है, उसे पूर्ण बुद्धि दे देता है। हे नानक! (कह: हे प्रभु!) मैं सदा ही तुझसे कुर्बान जाता हूँ। मैं (तेरे दर से) संत जनों की चरण-धूल माँगता हूँ।4।13।63।
</details>

<details><summary>दर्पण-पदार्थ</summary>

पद्अर्थ: नमसकारे = सिर निवाता है, शरण पड़ता है। प्रभि = प्रभु ने। पैज = इज्जत।1।
</details>

<details><summary>दर्पण-भाषार्थ</summary>

अर्थ: हे भाई! पूरे गुरु की शरण पड़ता है, (यकीन जानिए कि) परमात्मा ने उसके सारे काम सवार दिए हैं। प्रभु ने उस मनुष्य पर मेहर (की निगाह) की, और (लोक-परलोक में) उसकी इज्जत अच्छी तरह रख ली।1।
</details>

<details><summary>दर्पण-पदार्थ</summary>

पद्अर्थ: को = का। सहाई = मददगार। करतै = कर्तार ने। ऊणी बात = कमी। रहाउ।
</details>

<details><summary>दर्पण-भाषार्थ</summary>

अर्थ: हे भाई! परमात्मा अपने सेवकों का मददगार बनता है। कर्तार ने (सदा से ही अपने भक्तों की) सारी मनोकामनाएं पूरी की हैं, सेवक को (किसी किस्म की) कोई कमी नहीं रहती। रहाउ।
</details>

<details><summary>दर्पण-पदार्थ</summary>

पद्अर्थ: पुरखि = पुरख ने, सर्वव्यापक प्रभु ने। तालु = ताला, गुप्त नाम खजाना। दिवाइआ = दिला दिया (गुरु के द्वारा)। तोटि = कमी। कतहू = कहीं भी। सतगुर भावै = गुरु को अच्छी लगती है।2।
</details>

<details><summary>दर्पण-भाषार्थ</summary>

अर्थ: (हे भाई! जो मनुष्य गुरु की शरण पड़ता है) सर्वव्यापक कर्तार ने (उसको गुरु के द्वारा) गुप्त नाम-खजाना दिलवा दिया, (उसकी माया की लालसा नहीं रह जाती) माया उसके पीछे-पीछे चलती फिरती है। (माया की ओर से उसे) कहीं भी कमी महसूस नहीं होती। मेरे पूरे सतिगुरु को (उस भाग्यशाली मनुष्य के लिए यही बात) अच्छी लगती है।2।
</details>

<details><summary>दर्पण-पदार्थ</summary>

पद्अर्थ: दइआला = दया का घर प्रभु। सभि = सारे। जीअ = जीव। किरपाला = कृपा के घर प्रभु का रूप। जै जै कारु = शोभा, महिमा। गुसाई = सृष्टि का मालिक। जिनि = जिस (गुसाई) ने। बणत = योजना, युक्ति।3।
</details>

<details><summary>दर्पण-टिप्पनी</summary>

नोट: ‘जीअ’ है ‘जीउ’ का बहुवचन।
</details>

<details><summary>दर्पण-भाषार्थ</summary>

अर्थ: हे भाई! दया के घर परमात्मा का नाम स्मरण कर-कर के (स्मरण करने वाले) सारे ही जीव उस दया-स्वरूप प्रभु का रूप बन जाते हैं। (इस वास्ते हे भाई!) उस सृष्टि के मालिक प्रभु की महिमा करते रहा करो, जिस ने (जीवों को अपने साथ मिलाने की) ये सुंदर योजना बना दी है।3।
</details>

<details><summary>दर्पण-पदार्थ</summary>

पद्अर्थ: मोरा = मेरा। पुंनु = बख्शीश। पदारथु = नाम वस्तु। सरब फला = सारे फल देने वाला।4।
</details>

<details><summary>दर्पण-भाषार्थ</summary>

अर्थ: हे प्रभु! तू मेरा बड़ा मालिक है। तेरा नाम-पदार्थ (जो मुझे गुरु के माध्यम से मिला है) तेरी ही बख्शिश है। हे दास नानक! (कह:) जिस मनुष्य ने (गुरु की शरण पड़ कर) परमात्मा को स्मरणा शुरू कर दिया, उसने सारे फल देने वाली (ईश्वरीय) कृपा पा ली।4।14।64।
</details>

<details open><summary>विश्वास-प्रस्तुतिः</summary>

सोरठि महला ५ घरु ३ दुपदे ੴ सतिगुर प्रसादि ॥
</details>

<details><summary>मूलम्</summary>

सोरठि महला ५ घरु ३ दुपदे ੴ सतिगुर प्रसादि ॥
</details>

<details><summary>दर्पण-पदार्थ</summary>

पद्अर्थ: रामदास सरोवरि = राम के दासों के सरोवर में, साधु-संगत में जहाँ नाम जल का प्रवाह चलता है। नाते = नहाए। सभि = सारे। कमाते = कमाए हुए, किए हुए। करि = कर के। गुरि = गुरु ने। दाना = बख्शिश।1।
</details>

<details><summary>दर्पण-भाषार्थ</summary>

अर्थ: हे भाई! जो मनुष्य राम के दासों के सरोवर में (साधु-संगत में नाम-अमृत से) स्नान करते हैं, उनके (पिछले) किए हुए पाप उतर जाते हैं। (हरि नाम जल से) स्नान करके वे पवित्र जीवन वाले हो जाते हैं। पर ये कृपा पूरे गुरु ने ही की हुई होती है।1।
</details>

<details><summary>दर्पण-पदार्थ</summary>

पद्अर्थ: सभि = सारे। कुसल खेम = सुख आनंद। प्रभि = प्रभु ने। सभि थोक = सारी चीजें, आत्मिक जीवन के सारे गुण। उबारे = बचा लिए। बीचारे = विचार के, सोच मंडल में टिका के। रहाउ।
</details>

<details><summary>दर्पण-भाषार्थ</summary>

अर्थ: हे भाई! जिस मनुष्य ने गुरु के शब्द को अपनी सोच मंडल में टिका के आत्मिक जीवन के सारे गुण (विकारों के जाल में फसने से) ठीक ठाक बचा लिए, प्रभु ने (उसके हृउय में) सारे आत्मिक सुख आनंद पैदा कर दिए। रहाउ।
</details>

<details><summary>दर्पण-पदार्थ</summary>

पद्अर्थ: साध संगि = साधु-संगत में। मलु = विकारों की मैल। साथी = सहायक, मददगार। पुरख = सर्वव्यापक।2।
</details>

<details><summary>दर्पण-भाषार्थ</summary>

अर्थ: हे भाई! साधु-संगत में (टिकने से) विकारों की मैल दूर हो जाती है, (साधु-संगत की इनायत से) परमात्मा मददगार बन जाता है। हे नानक! (जिस मनुष्य ने रामदास सरोवर में आ के) परमात्मा का नाम स्मरण किया, उसने उस प्रभु को पा लिया जो सबका आदि है और सर्व-व्यापक है।2।1।65।
</details>

<details><summary>दर्पण-टिप्पनी</summary>

नोट: यहाँ से ‘घर ३’ के शब्द दो बंदों वाले शुरू होते हैं। दुपदे = दो बंदों वाले।
</details>

<details><summary>दर्पण-पदार्थ</summary>

पद्अर्थ: जितु = जिस में। चिति = चिक्त में, हृदय में। जितु चिति = जिस हृदय घर में। सो घरु = वह हृदय घर। दयि = प्यार वाले प्रभु ने। सुख सागरु = सुखों के समुंदर। ता = तब। सहसा = सहम।1।
</details>

<details><summary>दर्पण-भाषार्थ</summary>

अर्थ: हे भाई! जिस हृदय-घर में परमात्मा आ बसा है, प्रीतम प्रभु ने वह हृदय-घर (आत्मिक गुणों से) भरपूर कर दिया। हे भाई! (जब किसी भाग्यशाली को) सुखों का समुंदर गुरु मिल गया, तब उसने अपना सारा सहम दूर कर लिया।1।
</details>

[[0626]]
<details><summary>दर्पण-पदार्थ</summary>

पद्अर्थ: वडिआई = शोभा, महिमा। आठ पहिर = हर वक्त। ते = से। पाई = प्राप्त की। रहाउ।
</details>

<details><summary>दर्पण-भाषार्थ</summary>

अर्थ: हे भाई! परमात्मा के नाम की महिमा करनी, आठों पहर परमात्मा की महिमा के गीत गाने- (ये दाति) पूरे गुरु से ही मिलती है। रहाउ।
</details>

<details><summary>दर्पण-पदार्थ</summary>

पद्अर्थ: अकथ = बयान ना हो सकने वाली। कहाणी = स्वरूप का वर्णन। बोलहि = बोलते हैं। अंम्रित = आत्मिक जीवन देने वाली। वखाणी = उचारी। ते = से।2।
</details>

<details><summary>दर्पण-भाषार्थ</summary>

अर्थ: हे भाई! परमात्मा के स्वरूप की बातचीत बताई नहीं जा सकती। प्रभु के सेवक आत्मिक जीवन देने वाली महिमा की वाणी उचारते रहते हैं। हे नानक! वही सेवक ये वाणी उचारते हैं, जिन्होंने पूरे गुरु से ये समझ हासिल की है।2।2।66।
</details>

<details><summary>दर्पण-पदार्थ</summary>

पद्अर्थ: आगै = आगे आने वाले जीवन काल में, परलोक में। गुरि = गुरु ने। पाछै = बीते समय में, इस लोक में। कुसल खेम = सुख आनंद। निधान = खजाने। रिदै = हृदय में।1।
</details>

<details><summary>दर्पण-भाषार्थ</summary>

अर्थ: हे संत जनो! जिस मनुष्य ने अपने गुरु को (अपने) हृदय में बसा लिया, उसने सारे (आत्मिक) खजाने सारे आनंद प्राप्त कर लिए। गुरु ने उस मनुष्य को आगे आने वाले जीवन-राह में सुख बख्श दिया, बीते समय में भी उसे गुरु ने सुख आनंद दिया।1।
</details>

<details><summary>दर्पण-पदार्थ</summary>

पद्अर्थ: वडिआई = बड़प्पन, उच्च आत्मिक अवस्था। दिनु दिनु = हर रोज, दिनो दिन। सवाई = ज्यादा। रहाउ।
</details>

<details><summary>दर्पण-भाषार्थ</summary>

अर्थ: हे संत जनो! (देखो) अपने गुरु की ऊँची आत्मिक अवस्था। (जो मनुष्य गुरु की शरण पड़ता है वह) मन-मांगी मुरादें प्राप्त कर लेता है। गुरु की ये उदारता दिनो दिन बढ़ती चली जाती है। रहाउ।
</details>

<details><summary>दर्पण-पदार्थ</summary>

पद्अर्थ: सभि = सारे। दइआला = दया का घर, दया भरपूर। प्रभि = प्रभु ने। सहज = आत्मिक अडोलता। सुभाइ = प्रेम से। साचि = सदा स्थिर रहने वाले परमात्मा में। पतीने = पतीजे, मस्त हो गए।2।
</details>

<details><summary>दर्पण-भाषार्थ</summary>

अर्थ: हे संत जनो! (जो भी जीव गुरु की शरण पड़ते हैं वह) सारे ही जीव दया-भरपूर (हृदय वाले) हो जाते हैं, प्रभु उन्हें अपने बना लेता है। हे नानक! (अंदर पैदा हो चुकी) आत्मिक अडोलता और प्रीति के कारण उन्हें सृष्टि का पालक-प्रभु मिल जाता है, वह सदा-स्थिर रहने वाले परमात्मा (की याद) में मगन रहते हैं।2।3।67।
</details>

<details><summary>दर्पण-पदार्थ</summary>

पद्अर्थ: रखवारे = रखवाला। चउकी = पहरा। चउगिरद = चारों तरफ। नामि = नाम में। लजाइ करि = शर्मिंदा हो के।1।
</details>

<details><summary>दर्पण-भाषार्थ</summary>

अर्थ: (हे भाई! विकारों के मुकाबले में) गुरु का शब्द ही हम जीवों का रखवाला है, शब्द ही (हमें विकारों से बचाने के लिए) हमारे चारों तरफ पहरा है। (गुरु के शब्द की इनायत से जिस मनुष्य का) मन परमात्मा के नाम में जुड़ता है, उससे (विकार तो एक तरफ रहे,) जम (भी) शर्मिंदा हो के भाग जाता है।1।
</details>

<details><summary>दर्पण-पदार्थ</summary>

पद्अर्थ: प्रभ = हे प्रभु! बंधन = (माया के मोह आदि की) जंजीरें। काटि = काट के। निरमलु = पवित्र। पुरखु = सर्व व्यापक। बिधाता = विधाता प्रभु। रहाउ।
</details>

<details><summary>दर्पण-भाषार्थ</summary>

अर्थ: हे प्रभु जी! मेरे लिए तो तू ही सुखों का दाता है। (हे भाई! जो मनुष्य प्रभु के नाम में मन जोड़ता है) सर्व-व्यापक विधाता प्रभु (उसके माया के मोह आदि के सारे) बंधन काट के उसके मन को पवित्र कर देता है। रहाउ।
</details>

<details><summary>दर्पण-पदार्थ</summary>

पद्अर्थ: ता की = उस (प्रभु) की। सेव = सेवा भक्ति। बिरथी = व्यर्थ। जासी = जाएगी। करहि = करते हैं। जपि = जप के। आसा = मनो कामना।2।
</details>

<details><summary>दर्पण-भाषार्थ</summary>

अर्थ: हे नानक! (कह:) अविनाशी प्रभु (ऐसा उदार-चिक्त है कि) उसकी की हुई सेवा-भक्ति व्यर्थ नहीं जाती। हे प्रभु! तेरे सेवक (सदा) आत्मिक आनंद भोगते हैं, तेरा नाम जप के उनकी हरेक मनोकामना पूरी हो जाती है।2।4।68।
</details>

<details><summary>दर्पण-पदार्थ</summary>

पद्अर्थ: गुर बलिहारी = गुरु से सदके। जिनि = जिस (गुरु) ने। पूरन = पूरी तरह। पैज = आदर, इज्जत। चिंदिआ = चितवा हुआ।1।
</details>

<details><summary>दर्पण-भाषार्थ</summary>

अर्थ: हे संत जनो! मैं अपने गुरु से कुर्बान जाता हूँ, जिसने (प्रभु के नाम की दाति दे के) पूरी तरह से (मेरी) इज्जत रख ली है। हे भाई! जो भी मनुष्य सदा अपने प्रभु का ध्यान धरता है वह मन-मांगी मुरादें प्राप्त कर लेता है।1।
</details>

<details><summary>दर्पण-पदार्थ</summary>

पद्अर्थ: तिसु बिनु = उस परमात्मा के बिना। करण = जगत। कारण = मूल। सोई = वही। रहाउ।
</details>

<details><summary>दर्पण-भाषार्थ</summary>

अर्थ: हे संत जनो! उस परमात्मा के बिना (जीवों का) कोई और (रक्षक) नहीं है। वही परमात्मा जगत का मूल है। रहाउ।
</details>

<details><summary>दर्पण-पदार्थ</summary>

पद्अर्थ: प्रभि = प्रभु ने। वर = बख्शिशें। जीअ = जीव। वसि = अपने वश।2।
</details>

<details><summary>दर्पण-टिप्पनी</summary>

नोट: ‘जीअ’ है ‘जीउ’ का बहुवचन।
</details>

<details><summary>दर्पण-भाषार्थ</summary>

अर्थ: हे संत जनो! प्यारे प्रभु ने (जीवों को) सब वर दिए हुए हैं, सारे जीवों को उसने अपने वश में किया हुआ है। हे दास नानक! (कह: जब भी किसी ने) परमात्मा का नाम स्मरण किया, तब उसने अपने सारे दुख दूर कर लिए।2।5।69।
</details>

<details><summary>दर्पण-पदार्थ</summary>

पद्अर्थ: गुरि = गुरु ने। तापु = दुख-कष्ट। वाजे = बज गए। अनहद = एक रस, बिना बजाए। तूरे = बाजे। कलिआण = सुख। प्रभि = प्रभु ने। करि = कर के।1।
</details>

<details><summary>दर्पण-भाषार्थ</summary>

अर्थ: पूरे गुरु ने (हरि नाम की दवा दे के जिस मनुष्य के अंदर से) ताप दूर कर दिया, (उसके अंदर आत्मिक आनंद के, मानो) एक-रस बाजे बजने लग पड़े। प्रभु ने कृपा करके खुद ही वह सारे सुख आनंद बख्श दिए।1।
</details>

<details><summary>दर्पण-पदार्थ</summary>

पद्अर्थ: बेदन = पीड़ा। सतिगुरि = सतिगुरु ने। सभि = सारे। सरसे = स+रस, रस सहित, आनंद भरपूर। धिआई = स्मरण करके। रहाउ।
</details>

<details><summary>दर्पण-भाषार्थ</summary>

अर्थ: हे भाई! सारे सिख संत परमात्मा का नाम स्मरण कर-कर के आनंद भरपूर हुए रहते हैं। (जिसने भी परमात्मा का नाम स्मरण किया) गुरु ने खुद (उसकी हरेक) पीड़ा दूर कर दी। रहाउ।
</details>

<details><summary>दर्पण-पदार्थ</summary>

पद्अर्थ: मंगहि = मांगते हैं। लेवहि = हासिल करते हैं। प्रभ = हे प्रभु! देवहि = तू देता है। प्रभि = प्रभु ने। सुभाखिआ = उचारा है।
</details>

<details><summary>दर्पण-भाषार्थ</summary>

अर्थ: हे प्रभु! (तेरे दर से तेरे संत जन) जो कुछ माँगते हैं, वह हासिल कर लेते हैं। तू अपने संतों को (खुद सब कुछ) देता है। (हे भाई! बालक) हरि गोबिंद को (भी) प्रभु ने (खुद) बचाया है (किसी देवी आदि ने नहीं)। हे दास नानक! (कह:) मैं तो सदा स्थिर रहने वाले प्रभु का नाम ही उचारता हूँ।2।6।70।
</details>

<details><summary>दर्पण-पदार्थ</summary>

पद्अर्थ: सोई = वही काम। कराइ = तू कराना। भावै = अच्छा लगता है। मोहि = मुझे। तउ = तेरी। प्रभि = प्रभु ने। आपे = आप ही। पैज = इज्जत।
</details>

<details><summary>दर्पण-भाषार्थ</summary>

अर्थ: हे प्रभु पातशाह! तू मुझसे वही काम करवाया कर जो तूझे अच्छा लगता है, मुझे कोई समझदारी वाली बात करनी नहीं आती। हे प्रभु! हम (तेरे) बच्चे तेरी शरण आए हैं।  
हे भाई! (शरण पड़े जीव की) प्रभु ने खुद ही इज्जत (हमेशा) रखवाई है।1।
</details>

<details><summary>दर्पण-पदार्थ</summary>

पद्अर्थ: हरि राइआ = हे प्रभु पातशाह! करी = मैं करता हूँ। रहाउ।
</details>

<details><summary>दर्पण-भाषार्थ</summary>

अर्थ: हे प्रभु पातशाह! तू ही मेरी माँ है, तू ही मेरा पिता है। मेहर करके तू खुद ही मेरी पालना कर रहा है। हे प्रभु! मैं वही कुछ करता हूँ, जो तू मुझसे करवाता है। रहाउ।
</details>

<details><summary>दर्पण-पदार्थ</summary>

पद्अर्थ: धारे = सहारे लिए हुए। हाथि = हाथ में। करावै = कराता है।2।
</details>

<details><summary>दर्पण-भाषार्थ</summary>

अर्थ: हे प्रभु! (हम जीवों की जिंदगी की) डोर तेरे हाथ में है, सारे जीव तेरे ही आसरे हैं। हे नानक! (कह: हे प्रभु!) तेरे दास तेरी ही शरण पड़े रहते हैं।  
हे भाई! हम जीव वही कुछ कर सकते हैं जो कुछ परमात्मा हमसे करवाता है।2।7।71।
</details>

[[0627]]
<details><summary>दर्पण-पदार्थ</summary>

पद्अर्थ: रिदै = हृदय में। परोइआ = अच्छी तरह बसा लिया। सभु = सारा। काजु = जीवन उद्देश्य। जा के = जिस मनुष्य के।1।
</details>

<details><summary>दर्पण-भाषार्थ</summary>

अर्थ: हे भाई! जिस मनुष्य के भाग्य अच्छी तरह जाग पड़ते हैं, उसका मन परमात्मा के चरणों में लीन रहता है। हे भाई! जब परमात्मा का नाम अच्छी तरह दिल में बसा लिया जाता है, तब हम जीवों का सारा जीवन का उद्देश्य सफल हो जाता है।1।
</details>

<details><summary>दर्पण-पदार्थ</summary>

पद्अर्थ: मिलि = मिल के। साध संगि = साधु-संगत में। अराधिओ = स्मरण किया। मन चिंदिआ = मन इच्छित। रहाउ।
</details>

<details><summary>दर्पण-भाषार्थ</summary>

अर्थ: (हे भाई! जिस भी मनुष्य ने) साधु-संगत में मिल के परमात्मा का नाम स्मरण किया, आठों पहर (हर वक्त) परमात्मा का नाम याद किया, उसने हरेक मन-मांगी मुरादें पा लीं। रहाउ।
</details>

<details><summary>दर्पण-पदार्थ</summary>

पद्अर्थ: परा पूरबला = अनेक पहले जन्मों का। अंकुरु = अंगूर। जागिआ = फूट पड़ा। नामि = नाम में। मनि तनि = मन से तन से, पूरी तरह से। दरसि = दर्शन मे। सचे = सदा स्थिर हरि के।2।
</details>

<details><summary>दर्पण-भाषार्थ</summary>

अर्थ: हे दास नानक! (कह: साधु-संगत में मिल के जब किसी मनुष्य के) अनेक पूर्बले जन्मों के संस्कारों के बीज अंकुरित हो जाते हैं (पूर्बले संस्कार जाग जाते हैं, तब उसका) मन परमात्मा के नाम में लगने लग जाता है, वह मनुष्य मन से तन से परमात्मा के दीदार में मस्त रहता है, वह मनुष्य सदा स्थिर रहने वाले परमात्मा के गुण गाता रहता है।2।8।72।
</details>

<details><summary>दर्पण-पदार्थ</summary>

पद्अर्थ: गुर मिलि = गुरु को मिल के। सभि = सारे। मंदा को = कोई बुरा बोल। अलाए = बोलता। सभ = सारी (दुनिया) को। जै जै कारु = परमात्मा की महिमा। सुणाए = सुनाता है।1।
</details>

<details><summary>दर्पण-भाषार्थ</summary>

अर्थ: हे संत जनो! (जिस मनुष्य ने) गुरु को मिल के परमात्मा को याद करना शुरू कर दिया, उसने अपने सारे काम सवार लिए। वह मनुष्य (किसी को) कोई बुरे बोल नहीं बोलता, वह सारी दुनिया को प्रभु की महिमा ही सुनाता रहता है।1।
</details>

<details><summary>दर्पण-पदार्थ</summary>

पद्अर्थ: साची = सदा कायम रहने वाली। सभि = सारे। हाथि = हाथ में। तिसै कै हाथि = उसी के हाथ में। अंतरजामी = दिल की जानने वाला। रहाउ।
</details>

<details><summary>दर्पण-भाषार्थ</summary>

अर्थ: हे संत जनो! मालिक प्रभु का आसरा पक्का आसरा है (क्योंकि) सारे जीव उस प्रभु के हाथ में हैं, और वह प्रभु हरेक जीव के दिल की जानने वाला है। रहाउ।
</details>

<details><summary>दर्पण-पदार्थ</summary>

पद्अर्थ: प्रभि = प्रभु ने। बिरदु = ईश्वर का मूल प्यार वाला स्वभाव। समारे = याद रखा हुआ है। पतित पावन = विकारों में गिरे हुए लोगों को पवित्र करने वाला।2।
</details>

<details><summary>दर्पण-भाषार्थ</summary>

अर्थ: हे संत जनो! (जिस मनुष्य ने प्रभु का पक्का आसरा लिया, प्रभु ने उसके) सारे काम सवार दिए। प्रभु ने अपना ये बिरद (प्यार करने वाला स्वभाव) हमेशा ही याद रखा हुआ है। (हे संत जनो!) परमात्मा का नाम विकारियों को पवित्र करने वाला है। हे दास नानक! (कह: मैं उससे) सदा सदके जाता हूँ।2।9।73।
</details>

<details><summary>दर्पण-पदार्थ</summary>

पद्अर्थ: पारब्रहमि = परमात्मा ने। साजि = साज के, पैदा करके। सवारिआ = सुंदर बना दिया। लहुड़ा = छोटा बच्चा। उबारिआ = बचा लिया है। करहु = बेशक करो। पित माता = माता पिता। जीअ का दाता = जीवन देने वाला।1।
</details>

<details><summary>दर्पण-टिप्पनी</summary>

नोट: ‘करहु’ है हुकमी भविष्यत्, अन्न पुरख, बहुवचन।
</details>

<details><summary>दर्पण-भाषार्थ</summary>

अर्थ: हे भाई! परमात्मा ने इस छोटे बच्चे (हरगोबिंद) को सजाया और सँवारा। परमात्मा ही जीवन का दाता है (रक्षक है)। (साधु-संगत की अरदास सुन के) गुरूने इसको बचा लिया है। (गुरु परमात्मा की मेहर के सदका इस के) माता-पिता बेशक खुशी मनाएं।1।
</details>

<details><summary>दर्पण-पदार्थ</summary>

पद्अर्थ: सुभ = भलाई। चितवनि = चितवते हैं। राखहि = तू रखता है। पैज = इज्जत। सवारे = सवार के, सफल करे। रहाउ।
</details>

<details><summary>दर्पण-भाषार्थ</summary>

अर्थ: हे प्रभु! तेरे सेवक सब का भला मांगते हैं। (अपने सेवकों की मांग के मुताबिक) तू काम सवार के सेवकों की इज्जत रख लेता है। रहाउ।
</details>

<details><summary>दर्पण-पदार्थ</summary>

पद्अर्थ: परउपकारी = दूसरों की भलाई करने वाला। कल = सत्ता, शक्ति। जिनि = जिस (प्रभु) ने। मन चिंदिआ = मनचाहा। चिंदिआ = सोचा हुआ।2।
</details>

<details><summary>दर्पण-भाषार्थ</summary>

अर्थ: हे भाई! जिस मेरे प्रभु ने सारे जगत में अपनी शक्ति टिकाई हुई है, वही सबकी भलाई करने वाला है। हे नानक! (कह: हे भाई!) जो भी मनुष्य (उस प्रभु की) शरण आ पड़ता है, वह मन-मांगी मुरादें पा लेता है।2।10।74।
</details>

<details><summary>दर्पण-पदार्थ</summary>

पद्अर्थ: जापे = जापि, जपा कर। आपे = आप ही। ठाकि = रोक के। नाई = महिमा (स्ना = नाई, महिमा)।1।
</details>

<details><summary>दर्पण-भाषार्थ</summary>

अर्थ: हे भाई! सदा ही (सिर्फ) परमात्मा का नाम जपा करो। प्रभु जी खुद ही बालकों के रखवाले हैं। (बालक हरगोबिंद से प्रभु ने स्वयं ही) सीतला (चेचक) रोक ली है। परमात्मा की महिमा की इनायत से खतरे दूर हो गए हैं।1।
</details>

<details><summary>दर्पण-पदार्थ</summary>

पद्अर्थ: सभ जीअ = सारे जीवों पर। रहाउ।
</details>

<details><summary>दर्पण-भाषार्थ</summary>

अर्थ: हे भाई! मेरा प्रभु सदा ही दयावान रहता है। सारे ही जीवों पर वह दयालु रहता है। वह अपने भक्त की आरजू (हमेशा) सुनता है। रहाउ।
</details>

<details><summary>दर्पण-पदार्थ</summary>

पद्अर्थ: करण कारण = जगत का मूल। करण = जगत। समराथा = सब ताकतों का मालिक। सुखि = सुख में, सुख से।2।
</details>

<details><summary>दर्पण-भाषार्थ</summary>

अर्थ: हे भाई! प्रभु जगत का मूल है, और, सब ताकतों का मालिक है। प्रभु का नाम स्मरण करने से हरेक दुख दूर हो जाता है। हे नानक! प्रभु ने (हमेशा ही) अपने सेवकों की विनती सुनी है (प्रभु जी की मेहर से ही) सारी दुनिया सुखी बसती है।2।11।75।
</details>

<details><summary>दर्पण-पदार्थ</summary>

पद्अर्थ: धिआए = ध्यान धरता है। मिलि = मिल के, (गुरु चरणों में) जुड़ के। कुसल सेती = आत्मिक आनंद से। घरि = घर में, हृदय घर में, अंतरात्मे। वडिआई = इनायत।1।
</details>

<details><summary>दर्पण-भाषार्थ</summary>

अर्थ: हे संत जनो! जो मनुष्य अपने गुरु का ध्यान धरता है, वह (गुरु चरणों में) जुड़ के आत्मिक आनंद से अपने हृदय-घर में टिक जाता है (बाहर भटकने से बच जाता है)। ये नाम की ही इनायत है (कि मनुष्य अन्य आसरों की तलाश छोड़ देता है)। (पर) इस (हरि-नाम) का मूल्य नहीं आँका जा सकता (किसी दुनियावी पदार्थ के बदले नहीं मिलता)।1।
</details>

<details><summary>दर्पण-पदार्थ</summary>

पद्अर्थ: संतहु = हे संत जनो! आराधि = आराधना करके, स्मरण करके। सभो किछु = हरेक चीज। साधहु = सफल करो। रहाउ।
</details>

<details><summary>दर्पण-भाषार्थ</summary>

अर्थ: हे संत जनो! सदा ही परमात्मा का नाम स्मरण किया करो। परमात्मा का नाम स्मरण करके हरेक चीज प्राप्त की जाती है। (तुम भी परमात्मा का नाम स्मरण करके अपने) सारे काम सवारो। रहाउ।
</details>

<details><summary>दर्पण-पदार्थ</summary>

पद्अर्थ: प्रेम भगति = प्यार भरी भक्ति। तिनि = उस (मनुष्य) ने। सरब सुखा = सारे सुख देने वाले।2।
</details>

<details><summary>दर्पण-भाषार्थ</summary>

अर्थ: (हे संत जनो! जो मनुष्य गुरु का ध्यान धरता है) प्रभु की प्यार भरी भक्ति में उसका मन लग जाता है। पर ये दाति वही मनुष्य हासिल करता है जिसके बड़े भाग्य हों। हे दास नानक! (कह:) जिस मनुष्य ने परमात्मा का नाम स्मरण किया है, उसने सारे सुख देने वाले (फल) प्राप्त कर लिए हैं।2।12।76।
</details>

<details><summary>दर्पण-पदार्थ</summary>

पद्अर्थ: परमेसरि = परमेश्वर ने। बंना = रुकावट खड़ी करनी, बाँध लगाना। भंना = तोड़ दिया। करहि = करने हैं। नर नारी = (वह सारे) जीव। प्रभि = प्रभु ने।1।
</details>

<details><summary>दर्पण-भाषार्थ</summary>

अर्थ: हे संत जनो! (जिस मनुष्य के आत्मिक जीवन के लिए) परमेश्वर ने (विकारों के रास्ते पर) रुकावट खड़ी कर दी, (उस मनुष्य के अंदर से) परमेश्वर ने दुखों और रोगों का डेरा ही खत्म कर दिया।  
जिस जीवों पर प्रभु ने (ये) कृपा कर दी वे सारे जीव आत्मिक आनंद पाते हैं।1।
</details>

[[0628]]
<details><summary>दर्पण-पदार्थ</summary>

पद्अर्थ: रवि रहिआ = मौजूद है। सभनी जाई = सब जगहों पर। रहाउ।
</details>

<details><summary>दर्पण-भाषार्थ</summary>

अर्थ: हे संत जनो! (जिस मनुष्य को ये यकीन हो जाता है कि) पारब्रहम पूरन परमेश्वर हर जगह पर मौजूद है (उस मनुष्य को) सब जगहों में सुख ही प्रतीत होता है। रहाउ।
</details>

<details><summary>दर्पण-पदार्थ</summary>

पद्अर्थ: धुर की वाणी = परमात्मा की महिमा की वाणी। आई = आ बसी। तिनि = उस (मनुष्य) ने। साचु = सदा-स्थिर प्रभु का नाम। वखाना = उचारा।2।
</details>

<details><summary>दर्पण-भाषार्थ</summary>

अर्थ: हे संत जनो! परमात्मा की महिमा की वाणी जिस मनुष्य के अंदर आ बसी, उसने अपनी सारी चिन्ता दूर कर ली। हे नानक! दया का श्रोत प्रभु उस मनुष्य पर मेहरवान हुआ रहता है, वह मनुष्य उस सदा कायम रहने वाले प्रभु का नाम (हमेशा) उचारता है।2।13।77।
</details>

<details><summary>दर्पण-पदार्थ</summary>

पद्अर्थ: ऐथै = इस लोक में। ओथै = परलोक में। दइआला = दया करने वाला। घटि घटि = हरेक शरीर में। सबदु = वचन, बोल। सुभाखे = अच्छी तरह बोल रहा है।1।
</details>

<details><summary>दर्पण-भाषार्थ</summary>

अर्थ: हे भाई! गुरु प्रभु गरीबों पर दया करने वाला है, (शरण आए की) इस लोक और परलोक में रक्षा करने वाला है। (हे भाई! प्रभु) अपने सेवकों की स्वयं रक्षा करता है (सेवकों को ये भरोसा रहता है कि) प्रभु हरेक शरीर में (स्वयं ही) वचन बिलास कर रहा है।1।
</details>

<details><summary>दर्पण-पदार्थ</summary>

पद्अर्थ: बलि जाई = मैं सदके जाता हूँ। रैनि = रात। सासि सासि = हरेक सांस के साथ। समाली = मैं याद करता हूँ। सभनी थाई = सब जगहों में। पूरन = व्यापक। रहाउ।
</details>

<details><summary>दर्पण-भाषार्थ</summary>

अर्थ: हे भाई! मैं (अपने) गुरु के चरणों से सदके जाता हूँ, (गुरु की कृपा से ही) मैं (अपने) हरेक सांस के साथ दिन रात (उस परमात्मा को) याद करता रहता हूँ जो सब जगहों में भरपूर है। रहाउ।
</details>

<details><summary>दर्पण-पदार्थ</summary>

पद्अर्थ: सहाई = मददगार। सचे दा = सदा कायम रहने वाले परमात्मा का। सचा = सदा कायम रहने वाला। ढोआ = तोहफा, बख्शिश। वडिआई = शोभा, महिमा। प्रभ = हे प्रभु!।2।
</details>

<details><summary>दर्पण-भाषार्थ</summary>

अर्थ: (हे भाई! गुरु की कृपा से) परमात्मा स्वयं मददगार बनता है (गुरु की मेहर से) सदा स्थिर रहने वाले प्रभु की सदा स्थिर रहने वाली महिमा की दाति मिलती है।  
हे नानक! (कह:) हे प्रभु! (गुरु की कृपा से) तेरी शरण में आने से, तेरी भक्ति, तेरी महिमा प्राप्त होती है।2।14।78।
</details>

<details><summary>दर्पण-पदार्थ</summary>

पद्अर्थ: सतिगुर भाणा = गुरु को अच्छा लगा। ता = तब। रमाणा = राम का। प्रभि = प्रभु ने। पैज = इज्जत।1।
</details>

<details><summary>दर्पण-भाषार्थ</summary>

अर्थ: (पर, हे भाई!) जब गुरु को अच्छा लगता है (जब गुरु प्रसन्न होता है) तब ही परमात्मा का नाम जपा जा सकता है। परमात्मा ने मेहर की (गुरु मिलाया! गुरु की कृपा से हमने नाम जपा, तो) परमात्मा ने हमारी इज्जत रख ली (विष ठग-बूटी से बचा लिया)।1।
</details>

<details><summary>दर्पण-पदार्थ</summary>

पद्अर्थ: सुखदाई = सुख देने वाले। इछहि = इच्छा करते हैं। बिरथी = खाली, व्यर्थ।1। रहाउ।
</details>

<details><summary>दर्पण-भाषार्थ</summary>

अर्थ: हे भाई! परमात्मा के चरण सदा सुख देने वाले हैं। (जो मनुष्य हरि के चरणों का आसरा लेते हैं, वह) जो कुछ (परमात्मा से) मांगते हैं वही फल प्राप्त कर लेते हैं। (परमात्मा की सहायत पर रखी हुई कोई भी) आस ख़ाली नहीं जाती।1। रहाउ।
</details>

<details><summary>दर्पण-पदार्थ</summary>

पद्अर्थ: प्रानपति = प्राण का मालिक। ता की = उस (मनुष्य) की। लीणा = मस्त। पारब्रहम मनि = पारब्रहम के मन में। भावै = प्यारा लगने लग जाता है।2।
</details>

<details><summary>दर्पण-भाषार्थ</summary>

अर्थ: हे भाई! जीवन का मालिक दातार प्रभु जिस मनुष्य पर मेहर करता है वह संत (स्वभाव बन जाता है, और) परमात्मा की महिमा के गीत गाता है। उस मनुष्य का मन परमात्मा की प्यार भरी भक्ति में मस्त हो जाता है, वह मनुष्य परमात्मा को (भी) प्यारा लगने लगता है।2।
</details>

<details><summary>दर्पण-पदार्थ</summary>

पद्अर्थ: रवणा = स्मरण करना। जसु रवणा = महिमा करनी। बिखै ठगउरी = विषय विकारों की ठग-बूटी। संगि = साथ। करतै = कर्तार ने। साथी = मददगार, संगी।3।
</details>

<details><summary>दर्पण-भाषार्थ</summary>

अर्थ: हे भाई! आठों पहर (हर समय) परमात्मा की महिमा करने से विकारों की ठग-बूटी का असर खत्म हो जाता है (जिस मनुष्य ने महिमा में मन जोड़ा) ईश्वर ने (उसको) अपने साथ मिला लिया, संत जन उसके संगी-साथी बन गए।3।
</details>

<details><summary>दर्पण-पदार्थ</summary>

पद्अर्थ: करु = हाथ (एकवचन)। गहि = पकड़ के। सरबसु = (सर्वस्व) सब कुछ। आपहि = खुद ही। आपु = अपना आप। थोक = पदार्थ, काम।4।
</details>

<details><summary>दर्पण-भाषार्थ</summary>

अर्थ: (हे भाई! गुरु की शरण पड़ कर जिस भी मनुष्य ने प्रभु-चरणों की आराधना की) प्रभु ने उसका हाथ पकड़ के उसको सब कुछ बख्श दिया, प्रभु ने उसको अपना आप ही मिला दिया। हे नानक! कह: जिस मनुष्य को पूरा गुरु मिल गया, उसके सारे काम सफल हो गए।4।15।79।
</details>

<details><summary>दर्पण-पदार्थ</summary>

पद्अर्थ: गरीबी = विनम्र स्वभाव। गदा = गुरज। खंना = खंडा। रेनु = चरण धूल। छारी = छार, मिट्टी। न टिकै = खड़ा नहीं हो सकता। वेकारी = कुकर्मी। सारी = समझाई।1।
</details>

<details><summary>दर्पण-भाषार्थ</summary>

अर्थ: हे भाई! विनम्रता भरा स्वभाव हमारी गदा है, सबकी चरण-धूल बने रहना हमारे पास खंडा हैं इस (गदा) के आगे इस (खंडे) के आगे कोई भी कुकर्मी टिक नहीं सकता। (हमें) पूरे गुरु ने ये बात समझा दी है।1।
</details>

<details><summary>दर्पण-पदार्थ</summary>

पद्अर्थ: ओटा = आसरा। गति = ऊँची आत्मिक अवस्था। उधरहि = (विकारों से) बच जाते हैं। कोटा = करोड़ो ही।1। रहाउ।
</details>

<details><summary>दर्पण-टिप्पनी</summary>

नोट: ‘तिस की’ में से ‘तिसु’ की ‘ु’ की मात्रा संबंधक ‘की’ के कारण हट गई है।
</details>

<details><summary>दर्पण-भाषार्थ</summary>

अर्थ: हे भाई! परमात्मा का नाम संत जनों का आसरा है। जो भी मनुष्य (परमात्मा का नाम) स्मरण करता है, उसकी उच्च आत्मिक अवस्था बन जाती है। (नाम की इनायत से) सारे करोड़ों ही जीव (विकारों से) बच जाते हैं।1। रहाउ।
</details>

<details><summary>दर्पण-पदार्थ</summary>

पद्अर्थ: संगि = संगति में। जसु = महिमा के गीत। आपु = स्वैभाव। सभु = हर जगह। नदरी आइआ = दिखा।2।
</details>

<details><summary>दर्पण-भाषार्थ</summary>

अर्थ: हे नानक! कह: जिस मनुष्य ने संत जनों की संगति में (बैठ के) परमात्मा की महिमा के गीत गाए हैं, उसने ये हरि-नाम धन प्राप्त कर लिया है जो कभी खत्म नहीं होता। उस मनुष्य ने (अपने अंदर से) स्वै भाव दूर कर लिया है उसे हर जगह परमात्मा ही (बसता) दिख गया है।2।16।80।
</details>

<details><summary>दर्पण-पदार्थ</summary>

पद्अर्थ: गुरि पूरै = पूरे गुरु ने। पूरी कीनी = पूरी कृपा की। बखस = दाति, बख्शिश, भक्ति की दाति। नित = सदा। थाव = स्थान। सगले = सारे। थाव सगले = सारी जगहें, सारी इंद्रिय।1।
</details>

<details><summary>दर्पण-टिप्पनी</summary>

नोट: ‘थाव’ है ‘थाउ’ का बहुवचन।
</details>

<details><summary>दर्पण-भाषार्थ</summary>

अर्थ: हे भाई! जिस मनुष्य पर पूरे गुरु ने पूरी कृपा की, उसको गुरु ने अपने दर से प्रभु की भक्ति की दाति दे दी। वह मनुष्य सदा आत्मिक आनंद लेने लग पड़ा। गुरु ने उसकी सारी ज्ञान-इंद्रिय को (विकारों से बचा के) शांति में टिका दिया।1।
</details>

<details><summary>दर्पण-पदार्थ</summary>

पद्अर्थ: फल दाती = फल देने वाली। किन ही = किनि ही, किसी ने ही। रहाउ।
</details>

<details><summary>दर्पण-टिप्पनी</summary>

नोट: ‘किन ही’ के बारे में। यहां ‘किनि’ में ‘नि’ की ‘ि’ की मात्रा क्रिया विषोशण ‘ही’ के कारण हट गई है।
</details>

<details><summary>दर्पण-भाषार्थ</summary>

अर्थ: हे भाई! परमात्मा की भक्ति सारे फल देने वाली है। पूरे गुरु ने (जिस मनुष्य पर) मेहर कर दी (उसने प्रभु की भक्ति करनी आरम्भ कर दी। पर, हे भाई!) किसी दुर्लभ मनुष्य ने ही परमात्मा की भक्ति की कद्र समझी है। रहाउ।
</details>

<details><summary>दर्पण-पदार्थ</summary>

पद्अर्थ: गवह = आओ हम गाएं। ओह = वह गुरवाणी। पूरबि = पूर्बले जनम में।2।
</details>

<details><summary>दर्पण-भाषार्थ</summary>

अर्थ: हे भाई! आओ हम भी गुरु की वाणी गाया करें। गुरु की वाणी सदा ही सारे फल देने वाली सुख देने वाली है। हे नानक! (कह:) (उसी मनुष्य ने गुरबाणी के द्वारा परमात्मा का) नाम स्मरण किया है जिसने पूर्बले जनम में लिखा भक्ति का लेख प्राप्त किया है।2।17।81।
</details>

[[0629]]
<details><summary>दर्पण-पदार्थ</summary>

पद्अर्थ: साधे = साध लेता, सफल कर लेता है। मनोरथ = मनो काना। बाजे = बज पड़ते हैं। अनहद = एक रस, बिना बजाए। तूरे = बाजे।1।
</details>

<details><summary>दर्पण-भाषार्थ</summary>

अर्थ: हे संत जनो! जिस मनुष्यों ने पूरे गुरु का ध्यान धरा, उन्होंने अपने सारे काम सवार लिए। उनकी सारी मनोकामनाएं पूरी हो गई, उनके अंदर प्रभु की महिमा के बाजे एक-रस बजते रहते हैं।1।
</details>

<details><summary>दर्पण-पदार्थ</summary>

पद्अर्थ: संतहु = हे संत जनो! संत असथानि = संतों के स्थान में, साधु-संगत में। सहजे = आत्मिक अडोलता में।1। रहाउ।
</details>

<details><summary>दर्पण-भाषार्थ</summary>

अर्थ: हे संत जनो! जो मनुष्य साधु-संगत में आ टिकते हैं, वे आत्मिक अडोलता में लीन रह के आत्मिक आनंद हासिल करते हैं। वे अपने सारे दुख दूर कर लेते हैं, परमात्मा का नाम जप के वे आत्मिक सुख लेते हैं।1। रहाउ।
</details>

<details><summary>दर्पण-पदार्थ</summary>

पद्अर्थ: पारब्रहम मनि = पारब्रहम के मन में। भाणी = अच्छी लगती है। दासि = दास ने। निरमल = पवित्र (करने वाली)। अकथ कहाणी = उस प्रभु की महिमा जिसका स्वरूप बयान से परे है।2।
</details>

<details><summary>दर्पण-भाषार्थ</summary>

अर्थ: (पर) हे नानक! पूरे गुरु की वाणी (किसी विरले) दास ने ही (आत्मिक अडोलता में टिक के) उचारी है। ये वाणी परमात्मा के मन को (भी) प्यारी लगती है (क्योंकि) ये (पढ़ने वाले का जीवन) पवित्र करने वाली है, ये वाणी उस प्रभु की महिमा है जिसका स्वरूप बयान नहीं किया जा सकता।2।18।82।
</details>

<details><summary>दर्पण-पदार्थ</summary>

पद्अर्थ: लाज = शर्म। गावै = गाता है।1।
</details>

<details><summary>दर्पण-भाषार्थ</summary>

अर्थ: हे भाई! जैसे (किसी मनुष्य को कुछ खाने को मिल जाए, तो वह) भूखा मनुष्य खाते हुए शर्म महसूस नहीं करता, इसी तरह परमात्मा का सेवक (अपनी आत्मिक भूख मिटाने के लिए बड़े चाव से) परमात्मा की महिमा के गीत गाता है।1।
</details>

<details><summary>दर्पण-पदार्थ</summary>

पद्अर्थ: कउ = वास्ते। अलकाईऐ = आलस किया जाए। जितु = जिससे। सिमरनि = स्मरण से। जितु सिमरनि = जिसके स्मरण से।1। रहाउ।
</details>

<details><summary>दर्पण-भाषार्थ</summary>

अर्थ: हे भाई! जिस नाम-जपने की इनायत से परमात्मा की हजूरी में सही स्वीकार होते हैं, और, सदा ही आत्मिक आनंद लेते हैं (वह नाम जपना ही हमारा असल काम है, इस) अपने (असल) काम की खातिर कभी भी आलस नहीं करना चाहिएं1। रहाउ।
</details>

<details><summary>दर्पण-पदार्थ</summary>

पद्अर्थ: कामी = विषयी मनुष्य। कामि = काम-वासना में। लुभावै = मगन रहता है। भावै = पसंद आता है।2।
</details>

<details><summary>दर्पण-भाषार्थ</summary>

अर्थ: हे भाई! जैसे कोई कामी मनुष्य काम-वासना में मगन रहता है, वैसे ही परमात्मा के सेवक को परमात्मा की महिमा ही अच्छी लगती है।2।
</details>

<details><summary>दर्पण-पदार्थ</summary>

पद्अर्थ: बालि = बालक (के मोह) में। लपटावै = चिपकी रहती है। गिआनी = आत्मिक जीवन की सूझ वाला।3।
</details>

<details><summary>दर्पण-भाषार्थ</summary>

अर्थ: हे भाई! जैसे माँ अपने बच्चे (के मोह) से चिपकी रहती है, वैसे ही आत्मिक जीवन की सूझ वाला मनुष्य नाम (-स्मरण की) कमाई करता है।3।
</details>

<details><summary>दर्पण-पदार्थ</summary>

पद्अर्थ: मे = से। जन नानक = हे दास नानक!।4।
</details>

<details><summary>दर्पण-भाषार्थ</summary>

अर्थ: पर, हे दास नानक! (वही मनुष्य परमात्मा का) नाम स्मरण करता है जो (ये दाति) पूरे गुरु से हासिल करता है।4।19।83।
</details>

<details><summary>दर्पण-पदार्थ</summary>

पद्अर्थ: सुख सांदि = ख़ैरीयत से, आत्मिक अरोगता से। घरि = हृदय घर में। कै मुखि = के मुंह में। छाइआ = राख। गुरि = गुरु ने। पहिराइआ = सिरोपा दिया, आदर मान बख्शा। सबाइआ = सारे।1।
</details>

<details><summary>दर्पण-भाषार्थ</summary>

अर्थ: (हे संत जनो! परमात्मा की कृपा से जिस मनुष्य को) पूरे गुरु ने आदर-मान बख्शा, उसके सारे ही दुख दूर हो गए, वही पूरी आत्मिक अरोगता से अपने हृदय-घर में (सदा के लिए) टिक गया। उस की निंदा करने वाले के मुँह पर राख ही पड़ी (प्रभु के दास के निंदक ने सदा बदनामी का टिका ही कमाया)।1।
</details>

<details><summary>दर्पण-पदार्थ</summary>

पद्अर्थ: साचे की = सदा कायम रहने वाले परमात्मा की। वडिआई = बड़ी शान, बड़ी ताकत। जिनि = जिस (साचे) ने। अचरज = हैरान कर देने वाली। सोभ = (अपने दास की) शोभा।1। रहाउ।
</details>

<details><summary>दर्पण-भाषार्थ</summary>

अर्थ: हे संत जनो! (देखो) बड़ी शान उस सदा कायम रहने वाले परमात्मा की, जिस ने (अपने दास की सदा ही) हैरान कर देने वाली शोभा बना दी है।1। रहाउ।
</details>

<details><summary>दर्पण-पदार्थ</summary>

पद्अर्थ: बोले = बोलता है। कै भाणै = की रजा में। वखाणै = उचारता है। ब्रहमु = परमात्मा (का नाम)। नानक = हे नानक! जिनि = जिस (प्रभु) ने। पूरी बणत = ऐसी योजना जिसमें कोई खामी नहीं है।2।
</details>

<details><summary>दर्पण-भाषार्थ</summary>

अर्थ: हे नानक! (प्रभु के जिस सेवक को गुरु ने इज्जत दी, वह सेवक सदा) परमात्मा की रजा में ही वचन बोलता है, वह सेवक (परमात्मा की महिमा की) वाणी सदा उचारता है, परमात्मा का नाम उचारता है। हे भाई! जिस परमात्मा ने (गुरु की शरण पड़ के नाम-जपने की ये) कभी गलत ना साबित होने वाली योजना (विधि) बना दी है, वह सदा (अपने सेवक को) सुख देने वाला है।2।20।84।
</details>

<details><summary>दर्पण-पदार्थ</summary>

पद्अर्थ: रिदै = हृदय में। घरि = घर में, प्रभु चरणों में। सही सलामति = आत्मिक जीवन की राशि-पूंजी को विकारों से पूरी तरह बचा के। संसारे = संसार में (विचरते हुए), दुनिया की मेहनत-कमाई करते हुए। गुरि = गुरु ने। लै = ले के, (उसकी) बाँह पकड़ के।1।
</details>

<details><summary>दर्पण-भाषार्थ</summary>

अर्थ: हे संत जनो! जो मनुष्य परमात्मा का नाम अपने दिल में बसाए रखता है, वह मनुष्य अपनी आत्मिक जीवन की राशि-पूंजी को विकारों से पूरी तरह बचा के हृदय-घर में टिका रहता है। दुनिया के कार्य-व्यवहार करते हुए भी (उसके मन में माया के प्रति) संतोष बना रहता है। पूरे गुरु ने उसकी बाँह पकड़ के उसको (संसार-समुंदर से) पार लंघा लिया होता है।1।
</details>

<details><summary>दर्पण-पदार्थ</summary>

पद्अर्थ: गणत = लेखा। न गणई = नहीं गिनता। गुपाला = सृष्टि का पालक प्रभु।1। रहाउ।
</details>

<details><summary>दर्पण-भाषार्थ</summary>

अर्थ: हे संत जनो! मेरा प्रभु (अपने सेवकों पर) सदा ही दयावान रहता है। प्रभु अपने भक्तों के कर्मों का लेखा नहीं विचारता, (क्योंकि) सृष्टि का पालक प्रभु बच्चों की तरह (सेवकों को विकारों से) बचाए रखता है (इसलिए उनके विकारों का कोई लेखा नहीं रह जाता)।1। रहाउ।
</details>

<details><summary>दर्पण-पदार्थ</summary>

पद्अर्थ: रिदै = दिल में। उरि = दिल में। तिनि = उस मनुष्य ने। सभे थोक = सारी चीजें, सारे आत्मिक गुण। तुसि = प्रसन्न हो के। न थीआ = ना हुआ।2।
</details>

<details><summary>दर्पण-भाषार्थ</summary>

अर्थ: हे संत जनो! जो मनुष्य परमात्मा का नाम अपने हृदय में बसाए रखता है (यकीन जानिए) उसने अपने सारे आत्मिक गुण सुंदर बना लिए हैं। हे नानक! पूरे गुरु ने (जिस मनुष्य को) प्रसन्न हो के नाम की दाति बख्शी, उसे दुबारा कभी कोई दुख नहीं व्याप सका।2।21।85।
</details>

<details><summary>दर्पण-पदार्थ</summary>

पद्अर्थ: मनि = मन में। तनि = तन में। सोई = वह (परमात्मा) ही। जै जै कारु = शोभा। सभु कोई = हरेक जीव। वडिआई = इनायत, बख्शिश। ता की = उस (पूरे गुरु की बख्शिश) की।1।
</details>

<details><summary>दर्पण-भाषार्थ</summary>

अर्थ: हे भाई! जिस मनुष्य के मन में तन में वह परमात्मा ही बसा रहता है, हरेक जीव उसकी शोभा करता है। (पर ये) पूरे गुरु की ही बख्शिश है (जिसकी मेहर से परमात्मा की याद किसी भाग्यशाली के मन तन में बसती है) गुरु की कृपा का मूल्य नहीं पड़ सकता।1।
</details>

<details><summary>दर्पण-पदार्थ</summary>

पद्अर्थ: हउ जाई = मैं जाता हूँ। नावै = नाम से। पिआरे = हे प्यारे! जसु = महिमा का गीत।1। रहाउ।
</details>

<details><summary>दर्पण-टिप्पनी</summary>

नोट: ‘जिस नो’ में से ‘जिसु’ की ‘ु’ की मात्रा संबंधक ‘नो’ के कारण हटा दी गई है।
</details>

<details><summary>दर्पण-भाषार्थ</summary>

अर्थ: हे मेरे प्यारे प्रभु! मैं तेरे नाम से सदके जाता हूँ। तू जिस मनुष्य पर कृपा करता है, वह सदा तेरी महिमा के गीत गाता है।1। रहाउ।
</details>

<details><summary>दर्पण-पदार्थ</summary>

पद्अर्थ: भारो = बड़ा। सुआमी = मालिक। भरवासा = भरोसा, सहारा। कै मुखि = के मुँह पर। छाई = राख। निंदक = निंदा करने वाला, दुखदाई।2।
</details>

<details><summary>दर्पण-भाषार्थ</summary>

अर्थ: हे प्रभु! तू मेरा बड़ा मालिक है। तेरे संतों को (भी) तेरा ही सहारा रहता है। हे नानक! जो मनुष्य प्रभु की शरण पड़ा रहता है (उसका दुख दूर करने वाले) निंदक के मुँह पर राख ही पड़ती है (प्रभु की शरण पड़े मनुष्य का कोई कुछ बिगाड़ नहीं सकता)।2।22।86।
</details>

<details><summary>दर्पण-पदार्थ</summary>

पद्अर्थ: आगै = आगे आने वाले जीवन में। मीता = हे मित्र! पाछे = पीछे बीत चुके समय में। प्रभि = प्रभु ने। परमेसुरि = परमेश्वर ने। बणत = विउंत, संयोग, योजना। कत हू = कहीं भी।1।
</details>

<details><summary>दर्पण-भाषार्थ</summary>

अर्थ: हे मेरे मित्र! जिस मनुष्य के आगे आने वाले जीवन में प्रभु ने सुख बना दिया, जिसके बीत चुके जीवन में भी प्रभु ने आनंद बनाए रखा, जिस मनुष्य के लिए परमेश्वर ने ऐसी योजना बना रखी, वह मनुष्य (लोक-परलोक में) कहीं भी डोलता नहीं।1।
</details>

<details><summary>दर्पण-पदार्थ</summary>

पद्अर्थ: साचे सिउ = सदा कायम रहने वाले। सिउ = साथ। मानिआ = पतीज गया। निरंतरि = निर+अंतरि। अंतरि = दूरी, एक रस, बिना दूरी के।1। रहाउ।
</details>

<details><summary>दर्पण-भाषार्थ</summary>

अर्थ: हे भाई! जिस मनुष्य का मन सदा कायम रहने वाले मालिक (के नाम) से पतीज जाता है, वह मनुष्य उस मालिक प्रभु को सब में एक-रस बसता पहचान लेता है।1। रहाउ।
</details>

[[0630]]
<details><summary>दर्पण-पदार्थ</summary>

पद्अर्थ: जीअ = जीव। दइआला = हे दया के घर! करहि = तू करता है। अचरजु = हैरान कर देने वाला। वडिआई = बख्शिश। धिआई = ध्याता है।2।
</details>

<details><summary>दर्पण-टिप्पनी</summary>

नोट: ‘जीअ’ है ‘जीउ’ का बहुवचन।
</details>

<details><summary>दर्पण-भाषार्थ</summary>

अर्थ: हे दया के घर प्रभु! सारे जीव तेरे पैदा किए हुए हैं, तू अपने भक्तों की रखवाली स्वयं ही करता है। हे प्रभु! तू आश्चर्य स्वरूप है। तेरी बख्शिश भी हैरान कर देने वाली है। हे नानक! (कह: जिस मनुष्य पर प्रभु बख्शिश करता है, वह) सदा उसका नाम स्मरण करता रहता है।2।23।87।
</details>

<details><summary>दर्पण-पदार्थ</summary>

पद्अर्थ: नाराइणु = (नार+आयन) परमात्मा। कंठि = गले से। लाइ = लगा के। साखै = साखी, शिक्षा। सचु = सदा स्थिर प्रभु का नाम।1।
</details>

<details><summary>दर्पण-भाषार्थ</summary>

अर्थ: हे भाई! परमात्मा मेरे साथ (मेरे हृदय में बस रहा) है। (उसकी इनायत से) जमदूत मेरे नजदीक नहीं फटकता (मुझे मौत का आत्मिक मौत का खतरा नहीं रहा)। हे भाई! जिस मनुष्य को गुरु की सदा-स्थिर हरि-नाम-जपने की शिक्षा मिल जाती है, प्रभु उस मनुष्य को अपने गले से लगाए रखता है।1।
</details>

<details><summary>दर्पण-पदार्थ</summary>

पद्अर्थ: गुरि = गुरु ने। पूरी = सफलता। दुसमन = (कामादिक) वैरी। मारि = मार के। विडारे = नाश कर दिए। कउ = को।1। रहाउ।
</details>

<details><summary>दर्पण-भाषार्थ</summary>

अर्थ: हे भाई! जिस मनुष्य को पूरे गुरु ने (जीवन में) सफलता बख्शी, प्रभु ने (कामादिक उसके) सारे ही वैरी समाप्त कर दिए, और, उस सेवक को (नाम स्मरण की) श्रेष्ठ बुद्धि दे दी।1। रहाउ।
</details>

<details><summary>दर्पण-पदार्थ</summary>

पद्अर्थ: प्रभि = प्रभु ने। सगले थान = सारे स्थान, सारी ज्ञान-इंद्रिय। वसाए = आत्मिक गुणों से बसा दिए। सुख सांदि = आत्मिक आनंद में, शांत अवस्था में। आए = आ टिके। जिनि = जिस प्रभु ने।2।
</details>

<details><summary>दर्पण-भाषार्थ</summary>

अर्थ: (हे भाई! जिस मनुष्यों को गुरु ने जीवन सफलता बख्शी) प्रभु ने उनके सारी ज्ञान-इंद्रिय को आत्मिक गुणों से भरपूर कर दिया, वह मनुष्य (कामादिक विकारों से) पलट के आत्मिक आनंद में आ टिके। हे नानक! उस प्रभु की शरण पड़ा रह, जिसने (शरण पड़ों के) सारे रोग दूर कर दिए।2।28।88।
</details>

<details><summary>दर्पण-पदार्थ</summary>

पद्अर्थ: दाता = देने वाला। ता की = उस (गुरु) की। भेटत = मिलते ही। गाईऐ = गाना चाहिए।1।
</details>

<details><summary>दर्पण-भाषार्थ</summary>

अर्थ: हे भाई! गुरु सारे सुखों को देने वाला है, उस (गुरु) की शरण पड़ना चाहिए। गुरु के दर्शन करने से आत्मिक आनंद प्राप्त होता है, हरेक दुख दूर हो जाता है, (गुरु की शरण पड़ कर) परमात्मा की महिमा करनी चाहिए।1।
</details>

<details><summary>दर्पण-पदार्थ</summary>

पद्अर्थ: भाई = हे भाई! नामो = नाम ही। रहाउ।
</details>

<details><summary>दर्पण-भाषार्थ</summary>

अर्थ: हे भाई! पूरे गुरु की शरण पड़ कर परमात्मा का नाम जपा करो, हर वक्त नाम ही स्मरण किया करो, परमात्मा का नाम-अमुत पीते रहा करो। रहाउ।
</details>

<details><summary>दर्पण-पदार्थ</summary>

पद्अर्थ: तिसहि = तिसु ही, उसी को ही। धुरि = प्रभु की दरगाह से। प्रभ = हे प्रभु! नामि = नाम में। रहा = रहूँ। लिव = लगन।2।
</details>

<details><summary>दर्पण-टिप्पनी</summary>

नोट: ‘तिसहि’ में ‘तिसु’ की ‘ु’ मात्री क्रिया विशेषण ‘ही’ के कारण हट गई है।
</details>

<details><summary>दर्पण-भाषार्थ</summary>

अर्थ: पर, हे भाई! (ये नाम की दाति गुरु के दर से) उस मनुष्य को ही मिलती है जिसकी किस्मत में परमात्मा की हजूरी से इसकी प्राप्ती लिखी होती है। वह मनुष्य सर्वगुण संपन्न हो जाता है। हे प्रभु जी! (तेरे दास) नानक की (भी तेरे दर पर ये) विनती है: मैं तेरे नाम में तवज्जो जोड़े रखूँ।2।25।89।
</details>

<details><summary>दर्पण-पदार्थ</summary>

पद्अर्थ: करन करावन = सब कुछ कर सकने वाला और जीवों से करवा सकने वाला। अंतजामी = हरेक के दिल की जानने वाला। जै जै कारु = शोभा। भीतरि = (अभ्यंतर) अंदर, में।1।
</details>

<details><summary>दर्पण-भाषार्थ</summary>

अर्थ: हे भाई! सब कुछ कर सकने वाला और जीवों से करा सकने वाला, हरेक के दिल की जानने वाला प्रभु अपने सेवक की (सदा इज्जत) रखता है। जो सेवक गुरु के शब्द को (हृदय में बसाता है, परमात्मा के नाम का) स्वाद चखता है उसकी शोभा (सारे) संसार में होती है।1।
</details>

<details><summary>दर्पण-पदार्थ</summary>

पद्अर्थ: प्रभ = हे प्रभु! ओट = आसरा। गुसाई = धरती के पति! सरनि = (शरन्य) आसरा। धिआई = मैं ध्याऊँ। रहाउ।
</details>

<details><summary>दर्पण-भाषार्थ</summary>

अर्थ: हे (मेरे) प्रभु जी! हे धरती के पति! (मुझे) तेरा (ही) आसरा है। तू सब ताकतों का मालिक है, तू (सब जीवों को) सहारा देने वाला है, (मेरे पर मेहर कर) मैं आठों पहर तुझे याद करता रहूँ। रहाउ।
</details>

<details><summary>दर्पण-पदार्थ</summary>

पद्अर्थ: प्रभ = हे प्रभु! अंदेसा = चिन्ता फिक्र। माही = में।2।
</details>

<details><summary>दर्पण-भाषार्थ</summary>

अर्थ: हे प्रभु! जो मनुष्य तेरी भक्ति करता है, उसे कोई चिन्ता-फिक्र नहीं सता सकता, (जिसके माथे को) गुरु के चरण छूते हैं, उसका हरेक डर मिट जाता है, वह मनुष्य अपने मन में परमात्मा के महिमा के गीत गाता रहता है।2।
</details>

<details><summary>दर्पण-पदार्थ</summary>

पद्अर्थ: सहज = आत्मिक अडोलता। घनेरे = बहुत। दिलासा = हौसला। जिणि = जीत के। सेती = साथ।3।
</details>

<details><summary>दर्पण-टिप्पनी</summary>

नोट: शब्द ‘जिणि’ और ‘जिनि’ का अंतर याद रखें॥
</details>

<details><summary>दर्पण-भाषार्थ</summary>

अर्थ: हे सतिगुरु! जिस मनुष्य को तूने (विकारों से टकराने के लिए) हौसला दिया, उसके अंदर आत्मिक अडोलता के बहुत सुख-आनंद पैदा हो जाते हैं। वह मनुष्य (जीवन खेल) जीत के (जगत में से) शोभा कमा के हृदय-गृह में टिका रहता है, उसकी (हरेक) आशा पूरी हो जाती है।3।
</details>

<details><summary>दर्पण-पदार्थ</summary>

पद्अर्थ: मति = बुद्धि, शिक्षा। पूरी = त्रुटि हीन। जा की = जिस (गुरु) की। लागि = लग के। भव सागरु = संसार समुंदर। जपि = जप के।4।
</details>

<details><summary>दर्पण-भाषार्थ</summary>

अर्थ: हे नानक! (कह:) जो गुरु किसी भी तरह की कमी वाला नहीं है (त्रुटिहीन है), जिस की गुरु की शिक्षा में कमी नहीं है, जो गुरु अपना सारा समय पूर्ण प्रभु (के नाम स्मरण के) उद्यमों में लगाता है, उस गुरु के चरणों में लग के, और, परमात्मा का नाम सदा जप के (मैं) संसार समुंदर से (सही सलामति) पार लांघ रहा हूँ।4।26।90।
</details>

<details><summary>दर्पण-पदार्थ</summary>

पद्अर्थ: किरपालु = दयावान। दीन दुख भंजनु = गरीबों के दुख नाश करने वाला। आपे = आप ही। सभ बिधि = सारे तरीके। थाटी = बनाई। राखि लीओ = बचा लिया। जनु = दास। गुर पूरे = पूरे गुरु ने। बेड़ी = पैरों की जंज़ीर।1।
</details>

<details><summary>दर्पण-भाषार्थ</summary>

अर्थ: हे भाई! गरीबों के दुख नाश करने वाला परमात्मा (अपने सेवक पर सदा) दयावान होता आया है; उसने स्वयं ही (अपने सेवकों की रक्षा करने की) सारी विधि बनाई है। उसने एक पलक में अपने सेवक को (सदा) बचा लिया, (उसकी मेहर से) पूरे गुरु ने (सेवक के दुखों-कष्टों की) बेड़ी काट दी।1।
</details>

<details><summary>दर्पण-पदार्थ</summary>

पद्अर्थ: गोविंदु = धरती का मालिक हरि। सद = सदा। कलेस = दुख झगड़े। मिटहि = मिट जाते हैं। ते = से। मन चिंदिआ = मन इच्छित। चिंदिआ = चितवा हुआ। रहाउ।
</details>

<details><summary>दर्पण-भाषार्थ</summary>

अर्थ: हे मेरे मन! सदा गुरु का ध्यान धरना चाहिए, सदा परमात्मा का नाम स्मरणा चाहिए (इस उद्यम से) इस शरीर में से सारे दुख-कष्ट मिट जाते हैं, और मन मांगी मुरादें हासिल कर ली जाती हैं। रहाउ।
</details>

<details><summary>दर्पण-पदार्थ</summary>

पद्अर्थ: जा के = जिस (परमात्मा) के। सभि = सारे। कीने = पैदा किए हुए हैं। अगम = अगम्य (पहुँच से परे)। अपारा = बेअंत। साध संगि = साधु-संगत में। मुख ऊजल = उज्वल मुँह वाले। दरबारा = प्रभु की हजूरी में।2।
</details>

<details><summary>दर्पण-भाषार्थ</summary>

अर्थ: हे नानक! (कह:) सारे जीव-जंतु जिस परमात्मा के पैदा किए हुए हैं वह प्रभु सबसे ऊँचा है, अगम्य (पहुँच से परे) है, बेअंत है। जिस मनुष्यों ने (गुरु की शरण पड़ कर उस परमात्मा का) नाम स्मरण किया, वे परमात्मा की हजूरी में सही स्वीकार हो गए।2।27।91।
</details>

<details><summary>दर्पण-पदार्थ</summary>

पद्अर्थ: सिमरउ = स्मरण करूँ, मैं स्मरण करता हूँ। सांई = पति प्रभु। रैनि = रात। सद = सदा। धिआई = मैं ध्यान धरता हूं। देइ = दे के। जिनि = जिस (पति-प्रभु) ने।1।
</details>

<details><summary>दर्पण-भाषार्थ</summary>

अर्थ: हे भाई! मैं (उस) पति-प्रभु (का नाम) स्मरण करता हूँ, दिन-रात सदा (उसका) ध्यान धरता हूं, जिसने अपना हाथ दे के (उन मनुष्यों को दुखों-विकारों से) बचा लिया जिन्होंने परमात्मा के नाम का श्रेष्ठ रस चखा।1।
</details>

[[0631]]
<details><summary>दर्पण-पदार्थ</summary>

पद्अर्थ: गुर ऊपरि = गुरु से। कुरबानु = सदके। जीअ = सारे जीवों पर। रहाउ।
</details>

<details><summary>दर्पण-भाषार्थ</summary>

अर्थ: हे भाई! मैं अपने गुरु से सदके जाता हूँ, (जिसकी मेहर से) सर्व-व्यापक दातार प्रभु जी (सेवकों पर) कृपाल होते हैं, सारें जीवों पर मेहरवान होते हैं। रहाउ।
</details>

<details><summary>दर्पण-पदार्थ</summary>

पद्अर्थ: नानक जन = हे दास नानक! जिनि = जिस (परमात्मा) ने। पूरन = अच्छी तरह। पैज = इज्जत। सगले = सारे। भुंचहु = खाओ। भाई = हे भाई!।2।
</details>

<details><summary>दर्पण-भाषार्थ</summary>

अर्थ: हे दास नानक! (कह:) हे मेरे भाईयो! उस परमात्मा की शरण पड़े रहो, जिस ने (शरण आए मनुष्यों की) इज्जत (दुखों-विकारों के मुकाबले पर) अच्छी तरह रख ली, जिसने उनके सारे दुख दूर कर दिए। हे भाईओ! (तुम भी उसकी शरण पड़ कर) आत्मिक आनंद लो।2।28।92।
</details>

<details><summary>दर्पण-पदार्थ</summary>

पद्अर्थ: ठाकुर मेरे = हे मेरे पालनहार प्रभु! जीअ जंत = छोटे बड़े सारे जीव। धारे = आसरे। पैज = सत्कार, इज्जत। करन करावनहारे = हे सब कुछ कर सकने वाले, और, जीवों से करा सकने वाले!।1।
</details>

<details><summary>दर्पण-भाषार्थ</summary>

अर्थ: हे मेरे ठाकुर! हे सब कुछ कर सकने और करा सकने वाले प्रभु! (मेरी) विनती सुन। सारे छोटे बड़े जीव तेरे ही आसरे हैं (तेरा नाम है ‘शरण योग’। हम जीव तेरे ही आसरे हैं) तू अपने (इस) नाम की इज्जत रख (और, हमारे माया के बंधन काट)।1।
</details>

<details><summary>दर्पण-पदार्थ</summary>

पद्अर्थ: खसमाना = पति वाला फर्ज। थारे = तेरे। रहाउ।
</details>

<details><summary>दर्पण-भाषार्थ</summary>

अर्थ: हे प्यारे प्रभु जी! (तू हमारा पति है) पति वाले फर्ज पूरे कर। (चाहे हम) बुरे हैं (चाहे हम) अच्छे हैं, हम तेरे ही हैं (हमारे विकारों के बंधन काट)। रहाउ।
</details>

<details><summary>दर्पण-पदार्थ</summary>

पद्अर्थ: समरथ = सारी ताकतों के मालिक। काटि = काट के। सवारे = सुंदर जीवन वाले बना दिए। पहिरि = पहना के। सिरपाउ = सिरोपा, आदर मान वाला पोशाका। प्रगट = मशहूर। पहारे = जगत में।2।
</details>

<details><summary>दर्पण-भाषार्थ</summary>

अर्थ: हे नानक! (कह: हे भाई! जिस सेवकों की) पुकार सब ताकतों के मालिक प्रभु ने सुन ली, उनके (माया के) बंधन काट के प्रभु ने उनके जीवन सुंदर बना दिए। उन सेवकों को दासों को आदर-मान दे के अपने चरणों में मिला लिया, और, संसार में प्रमुख कर दिया।2।29।93।
</details>

<details><summary>दर्पण-पदार्थ</summary>

पद्अर्थ: जीअ जंत सभि = जीव-जंतु सब, सारे जीव और सारे जंतु। वसि = वश में। दरबारे = दरबार में (जगह देता है)। अंगीकारु = पक्ष, सहायता। भव निधि = संसार समुंदर। पारि उतारे = पार लंघा लिए।1।
</details>

<details><summary>दर्पण-भाषार्थ</summary>

अर्थ: हे भाई! हमारा पति दीनों पर दया करने वाला है, कृपा का घर है, कृपा का खजाना है, सब ताकतों का मालिक है। (हमारा पति-प्रभु) संत जनों के सारे काम सँवार देता है (दुनिया के) सारे जीवों को उनके आज्ञाकार बना देता है। सेवकों का सदा पक्ष करता है, और, उनको संसार समुंदर से पार लंघा लेता है।1।
</details>

<details><summary>दर्पण-पदार्थ</summary>

पद्अर्थ: सगल = सारे। सवारे = सवार देता है। क्रिपाल = कृपा का घर। क्रिपा निधि = कृपा का खजाना। पूरन = सब ताकतों वाले। रहाउ।
</details>

<details><summary>दर्पण-भाषार्थ</summary>

अर्थ: हे भाई! (हमारा पति-प्रभु) सँत-जनों के सारे काम सँवार देता है।  
हमारा पति दीनों पर दया करने वाला है, कृपा का घर है, कृपा का खजाना है, सब ताकतों का मालिक है। रहाउ।
</details>

<details><summary>दर्पण-पदार्थ</summary>

पद्अर्थ: सभ थाई = सब जगहों पर। ऊन = कमी। कतहूँ बाता = किसी भी बात की। प्रताप = तेज। जाता = जाना जाता है, उघड़ पड़ता है।2।
</details>

<details><summary>दर्पण-भाषार्थ</summary>

अर्थ: हे नानक! (कह: परमात्मा के सेवकों को संत जनों को) हर जगह आदर मिलता है (हर जगह लोग) स्वागत करते हैं। (संतजनों को) किसी बात की कोई कमी नहीं रहती। परमात्मा अपने सेवकों को भक्ति (का) सिरोपा बख्शता है (इस तरह) परमात्मा का तेज-प्रताप (सारे संसार में) रौशन हो जाता है।2।30।94।
</details>

<details open><summary>विश्वास-प्रस्तुतिः</summary>

सोरठि महला ९ ੴ सतिगुर प्रसादि ॥
</details>

<details><summary>मूलम्</summary>

सोरठि महला ९ ੴ सतिगुर प्रसादि ॥
</details>

<details><summary>दर्पण-पदार्थ</summary>

पद्अर्थ: सिउ = से। प्रीति = प्यार। स्रवन = कानों से। गोबिंद गुन = गोबिंद के गुण, परमात्मा की महिमा के गीत। अरु = और। (शब्द ‘अरु’ और ‘अरि’ में फर्क है)। रसना = जीभ से।1। रहाउ।
</details>

<details><summary>दर्पण-भाषार्थ</summary>

अर्थ: हे (मेरे) मन! परमात्मा से प्यार बना। (हे भाई!) कानों से परमात्मा की स्तुति सुना कर, और, जीभ से परमात्मा (की महिमा) के गीत गाया कर। रहाउ।
</details>

<details><summary>दर्पण-पदार्थ</summary>

पद्अर्थ: माधो = माधव, माया का पति, प्रभु। होहि = हो जाते हैं। पतित = विकारों में गिरे हुए, विकारी लोग। पुनीत = पवित्र। बिआल = व्याल, साँप। जिउ = जैसे। परिओ डोलै = फिर रहा है। पसारे = पसार के, बिखेर के, खोल के। मीत = हे मित्र!।1।
</details>

<details><summary>दर्पण-भाषार्थ</summary>

अर्थ: हे भाई! गुरमुखों की संगत किया कर, परमात्मा का स्मरण करता रह। (नाम-जपने की इनायत से) विकारी भी पवित्र बन जाते हैं। हे मित्र! (इस काम में आलस ना कर, देख) मौत साँप की तरह मुँह खोल के घूम रही है।1।
</details>

<details><summary>दर्पण-पदार्थ</summary>

पद्अर्थ: आजु कालि = आज कल, जल्दी ही। फुनि तोहि = तुझे भी। ग्रसि है = ग्रस लेगा, हड़प जाएगा। चीति = चिक्त में। कहै नानकु = नानक कहता है। जातु बीत = बीतता जा रहा है। अउसरु = जिंदगी का समय।2।
</details>

<details><summary>दर्पण-भाषार्थ</summary>

अर्थ: हे भाई! अपने चिक्त में ये बात समझ ले कि (ये मौत) तुझे भी जल्दी ही हड़प कर लेगी। नानक (तुझे) कहता है: (अब अभी वक्त है) परमात्मा का भजन कर ले, ये वक्त गुजरता जा रहा है।2।1।
</details>

<details><summary>दर्पण-पदार्थ</summary>

पद्अर्थ: माहि = में। रही = रह गई। भजे = भजन किया। तीरथ = (तीर्थ = a holy person) संत जन। सेवे = सेवा की। चोटी = बोदी। कालि = काल ने। गही = पकड़ ली।1। रहाउ।
</details>

<details><summary>दर्पण-टिप्पनी</summary>

नोट: देखें;  
1. “नामि रते तीरथ से निरमल, दुखु हउमै मैलु चुकाइआ॥ 
....नानकु तिन के चरन पखालै, जिना गुरमुखि साचा भाइआ॥ ” (प्रभाती महला १, पंन्ना 1345)  
2. सोरठि महला ९ “ना हरि भजिओ ना गुरजनु सेविओ” पंना 632 (शब्द तीजा)
</details>

<details><summary>दर्पण-भाषार्थ</summary>

अर्थ: (हे भाई! देखो, माया धारी के दुर्भाग्य! उस के) मन की आस मन में ही रह गई। ना उसने परमात्मा का भजन किया, ना ही उसने संतजनों की सेवा की, और, मौत ने चोटी आ पकड़ी।1। रहाउ।
</details>

<details><summary>दर्पण-पदार्थ</summary>

पद्अर्थ: दारा = स्त्री। पूत = पुत्र। रथ = गाड़ियां। संपति = माल असबाब। सभ मही = सारी धरती। अवर = और। सगल = सारा। मिथिआ = नाशवान। जानहु = समझो। को = का। सही = ठीक, साथ निभाने वाला, असल साथी।1।
</details>

<details><summary>दर्पण-भाषार्थ</summary>

अर्थ: हे भाई! स्त्री, मित्र, पुत्र, गाड़ियां, माल असबाब, धन पदार्थ, सारी ही धरती - ये सब कुछ नाशवान समझो। परमात्मा का भजन (ही) असल (साथी) है।1।
</details>

<details><summary>दर्पण-पदार्थ</summary>

पद्अर्थ: जुग = जुगों में। हारिओ = थक गया। मानस देह = मानव शरीर। लही = मिला। बरीआ = बारी। कहा नही = क्यों नही?।2।
</details>

<details><summary>दर्पण-भाषार्थ</summary>

अर्थ: हे भाई! कई युग (जोनियों में) भटक-भटक के तू थक गया था। (अब) तुझे मनुष्य का शरीर मिला है। नानक कहता है: (हे भाई! परमात्मा को) मिलने की यही बारी है, अब तू स्मरण क्यों नहीं करता?।2।2।
</details>

<details><summary>दर्पण-पदार्थ</summary>

पद्अर्थ: कुमति = बुरी मति। दारा = स्त्री। रासि = रस में। रचिओ = मस्त है। रहाउ।
</details>

<details><summary>दर्पण-भाषार्थ</summary>

अर्थ: हे मन! तूने कैसी कुबुद्धि ले ली है? तू पराई स्त्री, पराई निंदा के रस में मस्त रहता है। परमात्मा की भक्ति तूने (कभी) नहीं की।1। रहाउ।
</details>

[[0632]]
<details><summary>दर्पण-पदार्थ</summary>

पद्अर्थ: मुकति पंथु = (इन) विकारों से खलासी का रास्ता। नाहनि = नहीं। धाइआ = दौड़ा फिरता है। संग = साथ। काहू = किसी ने भी। बिरथा = व्यर्थ ही। आपु = अपने आप को।1।
</details>

<details><summary>दर्पण-भाषार्थ</summary>

अर्थ: हे भाई! तूने विकारों से खलासी पाने का रास्ता (अभी तक) नहीं समझा, धन एकत्र करने के लिए तू सदा दौड़-भाग करता रहा है। (दुनिया के पदार्थों में से) किसी ने भी आखिर में किसी का साथ नहीं दिया। तूने व्यर्थ ही अपने आप को (माया के मोह में) जकड़ रखा है।1।
</details>

<details><summary>दर्पण-पदार्थ</summary>

पद्अर्थ: गिआना = आत्मिक जीवन की सूझ। घट = हृदय। तेरै घट ही माहि = तेरे हृदय में ही। उदिआना = जंगल।2।
</details>

<details><summary>दर्पण-भाषार्थ</summary>

अर्थ: हे भाई! (अभी तक) ना तूने परमात्मा की भक्ति की है, ना गुरु की शरण पड़ा है, ना ही तेरे अंदर आत्मिक जीवन की सूझ आई है। माया से निर्लिप प्रभु तेरे हृदय में बस रहा है, पर तू (बाहर) जंगलों में उसे तलाश रहा है।2।
</details>

<details><summary>दर्पण-पदार्थ</summary>

पद्अर्थ: तै हारिओ = तूने (मानव जनम की बाजी) हार ली है। असथिर = अडोलता में रखने वाली। मानस देह पद = मानव शरीर का दर्जा। पाइ = पा के। नानक = हे नानक!।3।
</details>

<details><summary>दर्पण-भाषार्थ</summary>

अर्थ: हे भाई! अनेक जन्मों में भटक-भटक के तूने (मनुष्य जन्म की बाजी) हार ली है, तूने ऐसी अक्ल नहीं सीखी जिसकी इनायत से (जन्मों के चक्करों में से) तुझे अडोलता हासिल हो सके। हे नानक! (कह: हे भाई! गुरु ने तो ये) बात समझाई है कि मानव जन्म का (ऊँचा) दर्जा हासिल करके परमात्मा का भजन कर।3।3।
</details>

<details><summary>दर्पण-पदार्थ</summary>

पद्अर्थ: बिचारो = (परमात्मा के नाम का) ध्यान धर। जिह सिमरत = जिसको स्मरण करते हुए। गनका = वेश्वा (देखें भाई गुरदास जी की वार दसवीं) किसी संत ने इसे एक तोता दिया था, जो ‘राम राम’ उचारता था। उससे ‘राम राम’ नाम-जपने की लगन इस वेश्वा को भी लग गई थी। उर = हृदय में।1। रहाउ।
</details>

<details><summary>दर्पण-भाषार्थ</summary>

अर्थ: हे मन! परमात्मा की शरण पड़ कर उसके नाम का ध्यान धरा कर। जिस परमात्मा का स्मरण करके गनिका (विकारों में डूबने से) बच गई थी तू भी, (हे भाई!) उसकी महिमा अपने दिल में बसाए रख। रहाउ।
</details>

<details><summary>दर्पण-पदार्थ</summary>

पद्अर्थ: ध्रूअ = ध्रुव (देखें भाई गुरदास जी की वार दसवीं) राजा उक्तानपाद का पुत्र। सौतेली माँ द्वारा अपमान से उपराम हो के जंगल में भक्ति करने लगा, और सदा के लिए अटल शोभा कमा ली। सिमरन = स्मरण से। निरभै पदु = निर्भयता का आत्मिक दर्जा। इह बिधि को = इस तरह की। हरता = दूर करने वाला। काहे = क्यों?।1।
</details>

<details><summary>दर्पण-भाषार्थ</summary>

अर्थ: हे भाई! जिस परमात्मा के स्मरण से ध्रूव सदा के लिए अटल हो गया है और उसने निर्भयता का आत्मिक दर्जा हासिल कर लिया था, तूने उस परमात्मा को क्यों भुलाया हुआ है, वह तो इस तरह के दुखों का नाश करने वाला है।1।
</details>

<details><summary>दर्पण-पदार्थ</summary>

पद्अर्थ: गही = पकड़ी। गज = हाथी (देखें भाई गुरदास जी की वार दसवीं) एक गंधर्व श्राप के कारण हाथी की जूनि में जा पड़ा था। जब ये वरुण के तालाब में घुसा, तो एक तेंदुए ने उसे पकड़ लिया। राम-नाम की इनायत से तेंदुए के पंजे से बचा।2।
</details>

<details><summary>दर्पण-भाषार्थ</summary>

अर्थ: हे भाई! जिस वक्त ही (हाथी ने) कृपा के समुंदर परमात्मा का आसरा लिया वह हाथी (गज) तेंदुए की पकड़ से निकल गया। मैं कहाँ तक परमात्मा के नाम की बड़ाई बताऊँ? परमात्मा का नाम उचार के उस (हाथी) के बंधन टूट गए थे।2।
</details>

<details><summary>दर्पण-पदार्थ</summary>

पद्अर्थ: अजामलु = कनौज का एक वैश्वागामी ब्राहमण। किसी महात्मा के कहने पर इसने अपने एक पुत्र का नाम ‘नारायण’ रखा। वहीं से ‘नारायण’ का स्मरण करने की लगन लग गई, और, विकारों से बच निकला। चेत = स्मरण कर। चिंतामन = परमात्मा, वह मणि जो हरेक चितवनी पूरी करती है।3।
</details>

<details><summary>दर्पण-भाषार्थ</summary>

अर्थ: हे भाई! सारा जगत जानता है कि अजामल विकारी था (परमात्मा के नामका स्मरण करके) पलक झपकने जितने समय में ही उसका पार-उतारा हो गया था। नानक कहता है: (हे भाई! तू) सारी चितवनियां पूरी करने वाले परमात्मा का नाम स्मरण किया कर। तू भी (संसार समुंदर से) पार लांघ जाएगा।3।4।
</details>

<details><summary>दर्पण-पदार्थ</summary>

पद्अर्थ: कउनु उपाउ = कौन सा उपाय? जा ते = जिससे। को = का। त्रासु = डर। हरै = दूर कर लिए।1।
</details>

<details><summary>दर्पण-भाषार्थ</summary>

अर्थ: (हे भाई! बता) मनुष्य वह कौन से उपाय करे जिससे परमात्मा की भक्ति प्राप्त कर सके, और जम का डर दूर कर सके।1। रहाउ।
</details>

<details><summary>दर्पण-पदार्थ</summary>

पद्अर्थ: कउनु करम = कौन सा कर्म? कहु = बताओ। करई = करे। कउनु नाम गुर = गुरु का कौन सा नाम? जा कै सिमरै = जिसके स्मरण से। कउ = को। तरई = पार लांघ जाए।1।
</details>

<details><summary>दर्पण-भाषार्थ</summary>

अर्थ: (हे भाई!) बता, वह कौन से (धार्मिक) कर्म हैं, वह कैसी विद्या है, वह कौन सा धर्म है (जो मनुष्य) करे; वह कौन सा गुरु का (बताया) नाम है जिसका स्मरण करने से मनुष्य संसार समुंदर से पार लांघ सकता है।1।
</details>

<details><summary>दर्पण-पदार्थ</summary>

पद्अर्थ: कल मह = कलियुग में, जगत में। किरपा निधि नामु = कृपा के खजाने प्रभु का नाम। जाहि = जिसे। गति = ऊँची आत्मिक अवस्था। सम = बराबर। नाहिन = नही। बिधि = युक्ति।2।
</details>

<details><summary>दर्पण-भाषार्थ</summary>

अर्थ: (हे भाई!) कृपा के खजाने परमात्मा का नाम ही जगत में है जिसको (जो मनुष्य) जपता है (वह) उच्च आत्मिक अवस्था हासिल कर लेता है। और किसी तरह के भी कोई कर्म उस (नाम) के बराबर नहीं हें- वेद (भी) यह युक्ति बताता है।2।
</details>

<details><summary>दर्पण-पदार्थ</summary>

पद्अर्थ: सुख दुख रहत = सुखों दुखो से अलग। जा कउ = जिस को। गुसाई = धरती का पति। निरंतरि = एक रस, बिना दूरी के। दरपन निआई = शीशे की तरह।3।
</details>

<details><summary>दर्पण-भाषार्थ</summary>

अर्थ: हे नानक! (कह: हे भाई!) जिसे (जगत) धरती का पति (गोसाई) कहता है वह सुखों दुखों से अलग रहता है, वह सदा (माया से) निर्लिप रहता है। वह तेरे अंदर भी एक रस बस रहा है, जैसे शीशे (में अक्स बसता हैं उसका सदा स्मरण करना चाहिए)।3।5।
</details>

<details><summary>दर्पण-पदार्थ</summary>

पद्अर्थ: माई = हे माँ! किहि बिधि = किस तरह? लखउ = मैं पहचानूँ। अगिआनी = अज्ञान में। तिमरि = अंधेरे में। मो मनु = मेरा मन।1।
</details>

<details><summary>दर्पण-भाषार्थ</summary>

अर्थ: हे माँ! धरती के प्रभु-पति को मैं किस तरह पहचानूँ? मेरा मन (तो) बड़े मोह भरी अग्यानता में, मोह के अँधेरे में (सदा) फसा रहता है।1। रहाउ।
</details>

<details><summary>दर्पण-पदार्थ</summary>

पद्अर्थ: भरम ही = भ्रम ही, भटकन ही। खोइओ = गवा लिया है। असथिरु = अडोल रहने वाली। बिखिआसकत = (बिखिया+आस्तक) माया में लंपट। निस = रात। बासुर = दिन। अधमाई = नीचता।1।
</details>

<details><summary>दर्पण-टिप्पनी</summary>

नोट: ‘भरम ही’ के बारे में। यहां शब्द ‘भ्रमि’ की ‘ि’ मात्रा क्रिया विशेषण ‘ही’ के कारण हटा दी गई है।
</details>

<details><summary>दर्पण-भाषार्थ</summary>

अर्थ: हे माँ! धरती के पति प्रभु को मैं किस तरह पहचानूँ? मेरा मन (तो) बड़े मोह की अज्ञानता में, मोह के अंधेरे में (सदा) फसा रहा (अभी तक ऐसी) मति नहीं हासिल की (जो मुझे) अडोल रख सके। दिन-रात मैं माया में ही लिपटा रहता हूँ। मेरी ये नीचता खत्म होने को नहीं आती।1।
</details>

<details><summary>दर्पण-पदार्थ</summary>

पद्अर्थ: संगु = साथ, मेल मिलाप, संगति। कीरति = महिमा। प्रभ = प्रभु की।2।
</details>

<details><summary>दर्पण-भाषार्थ</summary>

अर्थ: हे माँ! मैंने कभी गुरमुखों की संगति नहीं की, मैंने कभी परमात्मा के महिमा का गीत नहीं गाया। हे दास नानक! (कह: हे प्रभु!) मेरे अंदर कोई गुण नहीं है। मुझे अपनी शरण में रख।2।6।
</details>

<details><summary>दर्पण-पदार्थ</summary>

पद्अर्थ: माई = हे माँ! मेरो = मेरा। बसि = वश में। निस = रात। बासुर = दिन। बिखिअन कउ = विषियों की खातिर। धावत = दौड़ता है। किहि बिधि = किस तरीके से? रोकउ = रोकूँ। ताहि = उसको।1। रहाउ।
</details>

<details><summary>दर्पण-भाषार्थ</summary>

अर्थ: हे माँ! मेरा मन मेरे काबू में नहीं। रात-दिन पदार्थों की खातिर दौड़ता फिरता है। मैं इसे कैसे रोकूँ?।1। रहाउ।
</details>

<details><summary>दर्पण-पदार्थ</summary>

पद्अर्थ: के = का। मत = उपदेश, ख्याल। निमख = आँख झपकने जितना समय। हीए = हृदय में। दारा = स्त्री। सिउ = साथ। सिरावै = गुजारता है।1।
</details>

<details><summary>दर्पण-भाषार्थ</summary>

अर्थ: ये जीव वेदों-पुराणों-स्मृतियों का उपदेश सुन के (भी) रक्ती भर समय के लिए भी (उस उपदेश को अपने) हृदय में नहीं बसाता। पराए धन, पराई स्त्री के मोह में मस्त रहता है, (इस तरह अपना) जनम व्यर्थ गुजारता है।1।
</details>

<details><summary>दर्पण-पदार्थ</summary>

पद्अर्थ: मदि = नशे में। बावरो = कमला, झल्ला। गिआना = आत्मिक जीवन की समझ। भीतरि = में। मरमु = भेद। को = का।2।
</details>

<details><summary>दर्पण-भाषार्थ</summary>

अर्थ: जीव माया के नशे में पागल हो रहा है, आत्मिक जीवन के बारे में इसे कोई सूझ नहीं आती। माया से निर्लिप प्रभु इसके दिल में ही बसता है पर ये भेद ये जीव नहीं समझता।2।
</details>

[[0633]]
<details><summary>दर्पण-पदार्थ</summary>

पद्अर्थ: साध = गुरु। दुरमति = बुरी मति। सगल = सारी। चिंतामनि = चितवा हुआ पूरी करने वाली मणि, परमात्मा। फासी = फंदा।3।
</details>

<details><summary>दर्पण-भाषार्थ</summary>

अर्थ: जब जीव गुरु की शरण पड़ता है, तब इसकी सारी अनुचित मति नाश हो जाती है। तब, हे नानक! ये सारी मनोकामनाएं पूरी करने वाले परमात्मा को स्मरण करता है, और, इसकी जम की फाँसी (भी) काटी जाती है।3।7।
</details>

<details><summary>दर्पण-पदार्थ</summary>

पद्अर्थ: साची = अटल, सदा कायम रहने वाली। जीअ = दिल में। धारि = टिका ले। सगल = सारा। बिनसत = नाश होते। बार = देर।1। रहाउ।
</details>

<details><summary>दर्पण-भाषार्थ</summary>

अर्थ: हे मनुष्य! अपने दिल में ये बात पक्की तरह टिका ले, (कि) सारा संसार सपने जैसा है, (इसके) नाश होने में देर नहीं लगती।1। रहाउ।
</details>

<details><summary>दर्पण-पदार्थ</summary>

पद्अर्थ: बारू = रेत। भीति = दीवार। रचि = रच के, उसार के। पचि = पोच के। उरझिओ = मस्त होया। कहा = क्यों? गवार = हे मूर्ख!।1।
</details>

<details><summary>दर्पण-भाषार्थ</summary>

अर्थ: हे भाई! (जैसे किसी ने) रेत की दीवार खड़ी करके पोच के तैयार की हो, पर वह दीवार चार दिन भी (टिकी) नहीं रहती। इस माया के सुख भी उस (रेत की दीवार) जैसे ही हैं। हे मूर्ख! तू इन सुखों में क्यों मस्त हो रहा है?।1।
</details>

<details><summary>दर्पण-पदार्थ</summary>

पद्अर्थ: अजहू = अब भी। नाहिनि = नहीं। मुरारि = (मुर+अरि) परमात्मा। कहु = कह। निज = अपना। मतु = ख्याल। को = का। तोहि = तुझे। पुकारि = पुकार के।2।
</details>

<details><summary>दर्पण-भाषार्थ</summary>

अर्थ: हे भाई! अभी भी समझ जा (अभी) कुछ नहीं बिगड़ा; और परमात्मा का नाम स्मरण किया कर। हे नानक! कह: (हे भाई!) मैं तुझे गुरमुखों का यह निजी ख्याल पुकार के सुना रहा हूँ।2।8।
</details>

<details><summary>दर्पण-पदार्थ</summary>

पद्अर्थ: जगि = जगत में। सुखि = सुख में। संगि = साथ।1। रहाउ।
</details>

<details><summary>दर्पण-भाषार्थ</summary>

अर्थ: हे भाई! इस जगत में कोई (आखिर तक साथ निभाने वाला) मित्र (मैंने) नहीं देखा। सारा संसार अपने सुख में ही जुटा हुआ है। दुख में (कोई किसी के) साथ (साथी) नहीं बनता।1। रहाउ।
</details>

<details><summary>दर्पण-पदार्थ</summary>

पद्अर्थ: दारा = स्त्री। सनबंधी = रिश्तेदार। सगरे = सारे। सिउ = साथ। निरधन = कंगाल। कउ = को। संगु = साथ। छाडि = छोड़ के। सभि = सारे।1।
</details>

<details><summary>दर्पण-भाषार्थ</summary>

अर्थ: हे भाई! स्त्री-मित्र-पुत्र-रिश्तेदार- ये सारे धन से (ही) प्यार करते हैं। जब ही इन्होंने मनुष्य को कंगाल देखा, (तभी) साथ छोड़ के भाग जाते हैं।1।
</details>

<details><summary>दर्पण-पदार्थ</summary>

पद्अर्थ: कहंउ कहा = मैं क्या कहूँ? यिआ मन कउ = इस मन को। दीना नाथ = गरीबों का पति। सकल = सारे। भै = डर। भै भंजन = डरों का नाश करने वाला। ता को = उसका।2।
</details>

<details><summary>दर्पण-टिप्पनी</summary>

नोट: ‘भै’ है ‘भउ’ का बहुवचन।
</details>

<details><summary>दर्पण-भाषार्थ</summary>

अर्थ: हे भाई! मैं इस पागल मन को क्या समझाऊँ? (इसने) इन (कच्चे साथियों) के साथ प्यार डाला हुआ है। (जो परमात्मा) गरीबों का रखवाला और सारे डर नाश करने वाला है उसकी महिमा (इसने) भुलाई हुई है।2।
</details>

<details><summary>दर्पण-पदार्थ</summary>

पद्अर्थ: सुआन पूछ = कुत्ते की पूँछ। सूधउ = सीधी। मै कीनउ = मैंने की। बिरद = ईश्वरीय मूल प्यार वाला स्वभाव। लीनउ = मैं ले सकता हूँ।3।
</details>

<details><summary>दर्पण-भाषार्थ</summary>

अर्थ: हे भाई! जैसे कुत्ते की पूँछ सीधी नहीं होती (इसी तरह इस मन की परमात्मा की याद के प्रति लापरवाही हटती नहीं) मैंने बहुत यत्न किया है। हे नानक! (कह: हे प्रभु! अपने) बिरदु भरे प्यार वाले स्वभाव की इज्जत रख (मेरी मदद कर, तो ही) मैं तेरा नाम जप सकता हूँ।3।9।
</details>

<details><summary>दर्पण-पदार्थ</summary>

पद्अर्थ: गहिओ = पकड़ा, ग्रहण किया। कहा भइओ = क्या हुआ? मूडु = सिर। भेसु = भेस।1। रहाउ।
</details>

<details><summary>दर्पण-भाषार्थ</summary>

अर्थ: हे मन! तू गुरु की शिक्षा ग्रहण नहीं करता। (हे भाई! गुरु का उपदेश भुला के) अगर सिर भी मुनवा लिया, और, भगवे रंग के कपड़े पहन लिए, तो भी क्या बना? (आत्मिक जीवन का कुछ भी ना हो सँवरा)।1। रहाउ।
</details>

<details><summary>दर्पण-पदार्थ</summary>

पद्अर्थ: साच = सदा स्थिर हरि नाम। झूठह = नाशवान (पदार्थों) में। अकारथु = व्यर्थ। परपंच = पाखण्ड, छल। उदर निज = अपना पेट। पोखिओ = पाला। पसु की निआई = पशुओं की तरह।1।
</details>

<details><summary>दर्पण-भाषार्थ</summary>

अर्थ: (हे भाई! भगवा भेस तो धार लिया, पर) सदा-स्थिर प्रभु का नाम छोड़ के नाशवान पदार्थों में ही तवज्जो जोड़े रखी, (लोगों से) छल करके अपना पेट पालता रहा, और, पशुओं की तरह सोया रहा।1।
</details>

<details><summary>दर्पण-पदार्थ</summary>

पद्अर्थ: गति = जुगति। हाथि = हाथ में। उरझि रहिओ = मगन रहा। बिखिअन संगि = मायावी पदार्थों के साथ।2।
</details>

<details><summary>दर्पण-भाषार्थ</summary>

अर्थ: हे भाई! (गाफिल मनुष्य) परमात्मा के भजन की जुगति नहीं समझता, माया के हाथ में बिका रहता है। पागल मनुष्य मायावी पदार्थों (के मोह) में मगन रहता है, और, प्रभु के (श्रेष्ठ) रत्न-नाम को भुलाए रखता है।2।
</details>

<details><summary>दर्पण-पदार्थ</summary>

पद्अर्थ: अचेतु = गाफिल। अउध = अवधि, उम्र। सिरानी = गुजार दी। हरि = हे हरि! बिरदु = मूल प्यार भरा स्वभाव। परानी = प्राणी, जीव।3।
</details>

<details><summary>दर्पण-भाषार्थ</summary>

अर्थ: (मनुष्य माया में फंस के) बेसुध हुआ रहता है, परमात्मा को याद नहीं करता, सारी उम्र व्यर्थ गुजार लेता है। हे नानक! कह: हे हरि! तू अपने बिरद भरे प्यार वाले मूल स्वभाव को याद रख। ये जीव तो सदा भूले ही रहते हैं।3।10।
</details>

<details><summary>दर्पण-पदार्थ</summary>

पद्अर्थ: दुख मै = दुखों में (घिरे हुए भी)। नही मानै = नहीं घबराता। सुख सनेहु = सुखों का मोह। भै = डर। जा कै = जिस के मन में। कंचन = सोना।1। रहाउ।
</details>

<details><summary>दर्पण-टिप्पनी</summary>

नोट: ‘भै’ है ‘भउ’ का बहुवचन।
</details>

<details><summary>दर्पण-भाषार्थ</summary>

अर्थ: हे भाई! जो मनुष्य दुखों में घबराता नहीं, जिस मनुष्य के हृदय में सुखों से मोह नहीं, और (किसी किस्म का) डर नहीं, जो मनुष्य सोने को मिट्टी (के समान) समझता है (उसके अंदर परमात्मा का निवास हो जाता है)।1। रहाउ।
</details>

<details><summary>दर्पण-पदार्थ</summary>

पद्अर्थ: निंदिआ = चुगली, बुराई। उसतति = खुशामद। हरख सोग ते = खुशी ग़मी से। मान = आदर। अपमाना = निरादरी।1।
</details>

<details><summary>दर्पण-भाषार्थ</summary>

अर्थ: हे भाई! जिस मनुष्य के अंदर किसी की चुगली-बुराई नहीं, किसी की खुशामद नहीं, जिसके अंदर ना लोभ है, ना मोह है, ना अहंकार है; जो मनुष्य खुशी और ग़मी से निर्लिप रहता है, जिस पर ना आदर असर कर सकता है ना निरादरी (ऐसे मनुष्य के दिल में परमात्मा का निवास हो जाता है)।1।
</details>

<details><summary>दर्पण-पदार्थ</summary>

पद्अर्थ: मनसा = मनीषा, मनोकामना। ते = से। परसै = छूता। तिह घटि = उसके हृदय में। ब्रहमु निवासा = परमात्मा का निवास।2।
</details>

<details><summary>दर्पण-भाषार्थ</summary>

अर्थ: हे भाई! जो मनुष्य आशाएं-उम्मीदें सब त्याग देता है, जगत से निर्मोह रहता है, जिस मनुष्य को ना काम-वासना छू सकती है ना ही क्रोध छू सकता है, उस मनुष्य के दिल में परमात्मा का निवास हो जाता है।2।
</details>

<details><summary>दर्पण-पदार्थ</summary>

पद्अर्थ: गुर = गुरु ने। जिह नर कउ = जिस मनुष्य पर। तिह = उसने। सिउ = से, में। संगि = साथ।3।
</details>

<details><summary>दर्पण-भाषार्थ</summary>

अर्थ: (पर) हे नानक! (कह:) जिस मनुष्य पर गुरु ने मेहर की उसने (ही जीवन की) ये विधि समझी है। वह मनुष्य परमात्मा के साथ ऐसे एक-मेक हो जाता है, जैसे पानी के साथ पानी मिल जाता है।3।11।
</details>

[[0634]]
<details><summary>दर्पण-पदार्थ</summary>

पद्अर्थ: प्रीतम = हे सज्जन! माही = में। सिउ = साथ। फांधिओ = बंधा हुआ है। को = कोई मनुष्य। काहू को = किसी का।1। रहाउ।
</details>

<details><summary>दर्पण-भाषार्थ</summary>

अर्थ: हे मित्र! (अपने) मन में (ये बात) पक्के तोर पर समझ लें कि सारा संसार अपने सुख के साथ ही बँधा हुआ है। कोई भी किसी का (आखिर तक निभाने वाला साथी) नहीं (बनता)।1। रहाउ।
</details>

<details><summary>दर्पण-पदार्थ</summary>

पद्अर्थ: आनि = आ के। मिलि = मिल के। चहु दिसि = चारों तरफ। रहत घरै = घेरे रहते हैं। संगु = साथ। कोऊ = कोई भी।1।
</details>

<details><summary>दर्पण-भाषार्थ</summary>

अर्थ: हे मित्र! (जब मनुष्य) सुख में (होता है, तब) कई यार दोस्त मिल के (उसके पास) बैठते हैं, और, (उसे) चारों और से घेरे रखते हैं। (पर जब उसे कोई) मुसीबत आती है, सारे ही साथ छोड़ जाते हैं, (फिर) कोई भी (उसके) नजदीक नहीं फटकता।1।
</details>

<details><summary>दर्पण-पदार्थ</summary>

पद्अर्थ: नारि = स्त्री। हितु = प्यार। जा सिउ = जिस से। संगि = साथ (‘संगु’ और ‘संगि’ में फर्क है)। हंस = जीवात्मा। कांइआ = शरीर। प्रेत = गुजर चुका, मर चुका। करि = कह के।2।
</details>

<details><summary>दर्पण-भाषार्थ</summary>

अर्थ: हे मित्र! घर की स्त्री (भी) जिससे बड़ा प्यार होता है, जो सदा (पति के) साथ लगी रहती है, जिस वक्त (पति की) जीवात्मा इस शरीर को छोड़ देती है, (स्त्री उससे ये कह के) परे हट जाती है कि ये मर चुका है मर चुका है।2।
</details>

<details><summary>दर्पण-पदार्थ</summary>

पद्अर्थ: इह बिधि को = इस तरह का। बिउहारु = व्यवहार। अंत बार = आखिरी समय में। कामि = काम में।3।
</details>

<details><summary>दर्पण-भाषार्थ</summary>

अर्थ: हे नानक! (कह: हे मित्र! दुनिया का) इस तरह का व्यवहार बना हुआ है जिससे (मनुष्य ने) प्यार डाला हुआ है। (पर, हे मित्र! आखिरी समय में परमात्मा के बिना और कोई भी (मनुष्य की) मदद नहीं कर सकता।3।12।139।
</details>

<details open><summary>विश्वास-प्रस्तुतिः</summary>

सोरठि महला १ घरु १ असटपदीआ चउतुकी ੴ सतिगुर प्रसादि ॥
</details>

<details><summary>मूलम्</summary>

सोरठि महला १ घरु १ असटपदीआ चउतुकी ੴ सतिगुर प्रसादि ॥
</details>

<details><summary>दर्पण-पदार्थ</summary>

पद्अर्थ: दुबिधा = दु तरफा मन, परमात्मा के बिना और आसरे की तलाश। न पड़उ = मैं नहीं पड़ता। न पूजउ = मैं नहीं पूजता। मढ़ै = मढ़ियां, समाधि, कब्र। मसाणि = शमशान, जहाँ मुर्दे जलाए जाते हैं। न जाई = मैं नहीं जाता। राचि = फस के। पर घरि = पराए घर में, परमात्मा के बिना किसी और घर में। मन = मन को। भाई = पसंद आ गई है। दाना = जानने वाला। बीना = पहचानने वाला। साई = हे सांई!।1।
</details>

<details><summary>दर्पण-भाषार्थ</summary>

अर्थ: मैं परमात्मा के बिना किसी और आसरे की तलाश में नहीं पड़ता, मैं प्रभु के बिना किसी और को नहीं पूजता, मैं कहीं समाधियों, शमशानों में भी नहीं जाता। माया की तृष्णा में फंस के मैं (परमात्मा के दर के बिना) किसी और घर में नहीं जाता, मेरी मायावी तृष्णा परमात्मा के नाम ने मिटा दी है। गुरु ने मुझे मेरे हृदय में ही परमात्मा का निवास-स्थान दिखा दिया है, और अडोल अवस्था में रंगे हुए मेरे मन को वह सहज-अवस्था अच्छी लग रही है।  
हे मेरे सांई! (ये सब तेरी ही मेहर है) तू खुद ही (मेरे दिल की) जानने वाला है; खुद ही पहचानने वाला है, तू खुद ही मुझे (अच्छी) मति देता है (जिस कारण तेरा दर छोड़ के किसी और तरफ नहीं भटकता)।1।
</details>

<details><summary>दर्पण-पदार्थ</summary>

पद्अर्थ: बैरागि = वैराग में, वियोग के अहसास में, विरह में। रतउ = रंगा हुआ। बैरागी = त्यागी। बेधिआ = भेदा हुआ। निरंतरि = दूरी के बिना, एक रस। रहाउ।
</details>

<details><summary>दर्पण-भाषार्थ</summary>

अर्थ: हे मेरी माँ! मेरा मन गुरु के शब्द में भेदा गया है (परोया गया है। शब्द की इनायत से मेरे अंदर परमात्मा से विछुड़ने का अहिसास पैदा हो गया है)। वही मनुष्य (दरअसल में) त्यागी है जिसका मन परमात्मा के बिरह-रंग में रंगा गया है। उस (वैरागी) के अंदर प्रभु की ज्योति जग पड़ती है, वह एक-रस महिमा की वाणी में (मस्त) रहता है, सदा कायम रहने वाले मालिक प्रभु (के चरणों में) उसकी तवज्जो जुड़ी रहती है।1। रहाउ।
</details>

<details><summary>दर्पण-पदार्थ</summary>

पद्अर्थ: असंख = बेअंत। बैराग = वैराग की बातें। भै = परमात्मा के डर अदब में। धावतु = माया की ओर दौड़ते को। रहावै = काबू रखता है। सहजे = सहज में।2।
</details>

<details><summary>दर्पण-भाषार्थ</summary>

अर्थ: अनेक ही वैरागी वैराग की बातें करते हैं, पर असल वैरागी वह है जो (परमात्मा के विरह-रंग में इतना रंगा हुआ है कि वह) पति-प्रभु को प्यारा लगने लगता है, वह गुरु के शब्द के द्वारा अपने दिल में (परमात्मा की याद को बसाता है और) सदा परमात्मा के भय-अदब में मस्त (रह के) गुरु के द्वारा बताए हुए कार्य करता है। वह बैरागी सिर्फ परमात्मा को याद करता है (जिस कारण उसका) मन (माया की ओर) डोलता नहीं, वह बैरागी (माया की तरफ) भागते मन को रोक के (प्रभु चरणों में) रोके रखता है। अडोल अवस्था में मस्त वह वैरागी सदा (प्रभु के नाम-) रंग में रंगा रहता है, और सदा-स्थिर प्रभु की महिमा करता है।2।
</details>

<details><summary>दर्पण-पदार्थ</summary>

पद्अर्थ: पउणु = पवन, हवा (की तरह चंचल)। बिंदु = रक्ती भर भी। स्रोत = इंद्रिय। जलि = जलन, तृष्णा अग्नि। भाई = हे भाई!।3।
</details>

<details><summary>दर्पण-भाषार्थ</summary>

अर्थ: हे भाई! (जिस मनुष्य का) चंचल मन रक्ती भर भी आत्मिक आनंद में निवास देने वाले नाम में बसता है (वह मनुष्य असल बैरागी है, और वह बैरागी) आत्मिक आनंद लेता है। हे प्रभु! तूने स्वयं (उस वैरागी को जीवन के सही रास्ते की) समझ दी है, (जिसकी इनायत से उसकी तृष्णा-) अग्नि बुझ गई है, और उसकी जीभ उसकी आँखें (आदि) इंद्रिय सदा-स्थिर (हरि-नाम) में रंगे रहते हैं। वह बैरागी दुनिया की आशाओं से निर्मोह हो के जीवन व्यतीत करता है, वह (दुनियावी घर-धाट के अपनत्व को त्याग के) उस घर में तवज्जो जोड़े रखता है जो सच-मुच उसका अपना ही रहेगा। ऐसे बैरागी (गुरु-दर से मिली) नाम-भिक्षा से अघाए रहते हैं, तृप्त रहते हैं, संतुष्ट रहते हैं (क्योंकि उनको गुरु ने) अडोल आत्मिक अवस्था में टिका के आत्मिक जीवन देने वाला नाम-रस पिला दिया है।3।
</details>

<details><summary>दर्पण-पदार्थ</summary>

पद्अर्थ: दूजी = कोई और झाक। राई = रक्ती भी। दुखि = दुख में। दे = देता है। अगोचर = अ+गोचर, जिस तक इन्द्रियों की पहुँच नहीं। कीम = कीमत। कहणै = कहने से।4।
</details>

<details><summary>दर्पण-भाषार्थ</summary>

अर्थ: जब तक (मन में) रक्ती भर भी कोई और झाक है किसी और आसरे की तलाश है तब तक विरह अवस्था पैदा नहीं हो सकती। (पर हे प्रभु! ये विरह की) दाति देने वाला एक तू खुद ही है, तेरे बिना कोई और (ये दाति) देने वाला नहीं है, और ये सारा जगत तेरा अपना ही (रचा हुआ) है।  
अपने मन के पीछे चलने वाले मनुष्य सदा दुख में टिके रहते हैं, जो लोग गुरु की शरण पड़ते हैं उनको प्रभु (नाम की दाति दे के) आदर-सम्मान बख्शता है। उस बेअंत अगम्य (पहुँच से परे) और अगोचर प्रभु की कीमत (जीवों के) बयान करने से नहीं बताई जा सकती (उसके बराबर का और कोई कहा नहीं जा सकता)।4।
</details>

<details><summary>दर्पण-पदार्थ</summary>

पद्अर्थ: सुंन = शून्य अवस्था, अफुर अवस्था, निर्विचार अवस्था। सुंन समाधि = वह जो निर्विचार अवस्था में टिका रहता है, जिस पर माया वाले फुरने अपना प्रभाव नहीं डाल सकते। परमारथु = परम अर्थ, सबसे ऊँचा श्रेष्ठ धन। पति = मालिक। मसतकि = माथे पर। जगि = जगत में। सिरि सिरि = हरेक सिर पर, हरेक जीव अपने-अपने सिर पर। सहामं = सहता है। करम = काम। सुकरम = अच्छे काम। द्रिड़ामं = (हृदय में) दृढ़ करता है। मनि = मन में। मुखि = मुँह में। जूठि = मैल। भै = डर में। अगामं = अगम प्रभु।5।
</details>

<details><summary>दर्पण-भाषार्थ</summary>

अर्थ: परमात्मा एक ऐसी आत्मिक अवस्था का मालिक है कि उस पर माया के फुरने असर नहीं डाल सकते, वह तीनों ही भवनों का मालिक है, उसका नाम जीवों के लिए महान ऊँचा श्रेष्ठ धन है। जगत में जितने भी जीव जन्म लेते हैं उनके माथे पर (उनके किए कर्मों के संस्कारों के अनुसार परमात्मा की रज़ा में ही) लेख (लिखा जाता है, हरेक जीव को) अपने-अपने सिर पर लिखा लेख सहना पड़ता है। परमात्मा स्वयं ही (साधारण) काम और अच्छे काम (जीवों से) करवाता है, खुद ही (जीवों के हृदय में अपनी) भक्ति दृढ़ करता है। अगम्य (पहुँच से परे) प्रभु खुद ही (जीवों को अपनी) गहरी सांझ बख्शता है। (सच्चा वैरागी) परमात्मा के डर-अदब में रच जाता है, उसके मन में और मुँह में (पहले जो भी विकारों की निंदा आदि की) मैल (होती है वह) दूर हो जाती है।5।
</details>

[[0635]]
<details><summary>दर्पण-पदार्थ</summary>

पद्अर्थ: अकथ = जिसका स्वरूप बयान ना किया जा सके। भाई = हे भाई! चालउ = मैं चलता हूं। दाता = दातार प्रभु। दाता = दातार प्रभु। चालह = हम (जीव) चलते हैं।6।
</details>

<details><summary>दर्पण-भाषार्थ</summary>

अर्थ: जिस मनुष्यों ने (परमात्मा के नाम का रस) चखा है, (उसका) स्वाद वही जानते हैं (बता नहीं सकते), जैसे गूंगे मनुष्य की खाई हुई मिठाई (का स्वाद गूंगा खुद ही जानता हे, किसी को बता नहीं सकता)। हे भाई! नाम-रस है ही अकथ, बयान किया नहीं जा सकता। (मैं तो सदा यही तमन्ना रखता हूँ कि) मैं उस मालिक प्रभु की रजा में चलूँ। (पर रजा में चलने की) सूझ भी तब ही आती है जब गुरु उस दातार प्रभु से मिला दे। जो आदमी गुरु की शरण नहीं पड़ा, उसे ये समझ बिल्कुल भी नहीं आती। हे भाई! कोई आदमी अपनी समझदारी पर गुमान नहीं कर सकता, जैसे-जैसे परमात्मा हम जीवों को (जीवन-राह पर) चलाता है वैसे वैसे ही हम चलते हैं।6।
</details>

<details><summary>दर्पण-पदार्थ</summary>

पद्अर्थ: इकि = अनेक जीव। भरमि = भटकना में। राते = रंगे हुए। जितु = जिस में, जिस तरफ, जिस काम में। हुकमि = हुक्म में। करी = मैं करूं। जीउ = जिंद। पिंडु = शरीर। सतिगुरि मिलिऐ = अगर सतिगुर मिल जाए।7।
</details>

<details><summary>दर्पण-टिप्पनी</summary>

नोट: ‘इकि’ है ‘इक/एक’ का बहुवचन।
</details>

<details><summary>दर्पण-भाषार्थ</summary>

अर्थ: हे अपार प्रभु! अनेक जीव भटकना में (डाल के तूने) कुमार्ग पर डाले हुए हैं, अनेक जीव तेरी भक्ति (के रंग) में रंगे हुए हैं: ये (सब) खेल तेरा (रचा हुआ) है। जिस तरफ तूने जीवों को लगाया हुआ है वैसा ही फल जीव भोग रहे हैं। तू (सब जीवों को) अपने हुक्म में चलाने के समर्थ है। (मेरे पास) अगर कोई चीज मेरी अपनी हो तो (मैं ये कहने का फख़र कर सकूँ कि) मैं तेरी सेवा कर रहा हूँ, पर मेरा ये जीवन भी तो तेरा ही दिया हुआ है और मेरा शरीर भी तेरी ही दाति है। अगर गुरु मिल जाए तो वह कृपा करता है और आत्मिक जीवन देने वाला तेरा नाम मुझे (जिंदगी का) आसरा देता है।7।
</details>

<details><summary>दर्पण-पदार्थ</summary>

पद्अर्थ: गगन = आकाश, चिक्त आकाश, दसवाँ द्वार, दिमाग़, आत्मिक मण्डल। गगनंतरि = गगन अंतरि, आत्मिक मण्डल में, ऊँचे आत्मिक ठिकाने में। महि = में। गिआन = गहरी सांझ। धिआनं = तवज्जो का ठहराव। गहिर गंभीरा = गहरे जिगरे वाला। ततो ततु = तत्व ही तत्व, जगत के मूल प्रभु को ही। बउरानं = कमला, पागल। सहजि = सहज अवस्था में, आत्मिक अडोल अवस्था में। सचु = सदा स्थिर प्रभु।8।
</details>

<details><summary>दर्पण-भाषार्थ</summary>

अर्थ: हे नानक! जो मनुष्य सदा ऊँचे आत्मिक मण्डल में बसता है (तवज्जो टिकाए रखता है) उसके अंदर आत्मिक गुण प्रकट होते हैं, आत्मिक गुणों से वह गहरी सांझ डाले रखता है, आत्मिक गुणों में उसकी तवज्जो जुड़ी रहती है (वही मनुष्य पूरन त्यागी है)। उसके मन को परमात्मा का नाम प्यारा लगता है, वह (खुद नाम) स्मरण करता है (और लोगों को स्मरण करने के लिए) प्रेरित करता है। वह सदा जगत-मूल प्रभु की ही महिमा करता है। गुरु पीर के शब्द को (हृदय में टिका के) वह गहरे जिगरे वाला बन जाता है। पर गुरु शब्द से टूट के जगत (माया के मोह में) कमला (हुआ फिरता) है। वह पूर्ण त्यागी मनुष्य अडोल आत्मिक अवस्था में टिक के अच्छे भाग्य वाला बन जाता है, उसका मन सदा-स्थिर रहने वाले प्रभु (की याद को अपना जीवन-निशाना) मानता है।8।1।
</details>

<details><summary>दर्पण-पदार्थ</summary>

पद्अर्थ: आसा मनसा = मायावी आशाओं के फुरने। बंधनी = (माया के मोह में) बंधने वाले। भाई = हे भाई! हे पंडित! करम धरम = वह कर्म जो धार्मिक कहे गए हैं, रस्मी धार्मिक कर्म। बंधकारी = माया के बंधन पैदा करने वाले। पाप पुंनि = (रस्मी तौर पर माने गए) पाप और पुण्य के कारण। बिनसै = आत्मिक मौत मरता है। विसारी = बिसार के। जगि = जगत में। वेकारी = व्यर्थ।1।
</details>

<details><summary>दर्पण-भाषार्थ</summary>

अर्थ: हे भाई! (तीर्थ-व्रत आदि धर्म के नाम कर्म करते हुए भी मायावी आशाएं और फुरने बरकरार रहते हैं, ये) आशाएं और फुरने माया के मोह में बांधने वाले हैं, (ये रस्मी) धार्मिक कर्म (बल्कि) माया के बंधन पैदा करने वाले हैं। हे भाई! (रस्मी तौर पर माने हुए) पाप और पुण्य के कारण जगत पैदा होता है (जनम मरण के चक्कर में आता है), परमात्मा का नाम भुला के आत्मिक मौत मरता है। हे भाई! ये माया जगत में (जीवों को) मोहने का काम किए जा रही है, ये सारे (धार्मिक निहित) कर्म व्यर्थ ही जाते हैं।1।
</details>

<details><summary>दर्पण-पदार्थ</summary>

पद्अर्थ: पंडित = हे पंण्डत! करमा कारी = कर्म काण्डी, तीर्थ व्रत आदि निहित कर्मों में विश्वास करने वाला। जितु = जिस के द्वारा। जितु करमि = जिस कर्म से। आतम ततु = आत्मा का मूल।1। रहाउ।
</details>

<details><summary>दर्पण-भाषार्थ</summary>

अर्थ: (तीर्थ व्रत आदि धार्मिक निहित हुए) कर्मों में विश्वास रखने वाले हे पण्डित! सुन (ये कर्म-धर्म आत्मिक आनंद नहीं पैदा कर सकते)। हे भाई! जिस काम के द्वारा आत्मिक आनंद पैदा होता है वह (ये) है कि आत्मिक जीवन देने वाले जगत मूल (के गुणों) को अपने विचार-मण्डल में (लाया जाए)।1। रहाउ।
</details>

<details><summary>दर्पण-पदार्थ</summary>

पद्अर्थ: बकै खड़ो = खड़ा उचारता है। करहु = तुम करते हो। संसारी = दुनियावी, माया में प्रवृत करने वाले। पाखंडि = पाखण्ड से। विकारी = विकारों से। माकुरी = मकड़ी, जाला तानने वाला कीड़ा। ऊंडी = उल्टी।2।
</details>

<details><summary>दर्पण-भाषार्थ</summary>

अर्थ: हे पण्डित जी! तुम (लोगों को सुनाने के लिए) वेद-शास्त्र (आदि धर्म-पुस्तकें) खोल के उचारते रहते हो, पर खुद वही कर्म करते हो जो माया के मोह में फसाए रखें। हे पंडित! (इस) पाखण्ड से (मन की) मैल दूर नहीं हो सकती, विकारों की मैल मन के अंदर ही टिकी रहती है। इस तरह तो मकड़ी भी (अपना जाला आप बुन के फिर उसी जाले में) उल्टी सिर भार हो के मरती है।2।
</details>

<details><summary>दर्पण-पदार्थ</summary>

पद्अर्थ: घणी = बहुत (दुनिया)। भाइ = प्यार में, मोह में। खुआई = गवा गई। रहाई = रह जाता है।3।
</details>

<details><summary>दर्पण-भाषार्थ</summary>

अर्थ: हे भाई! दुर्मति के कारण बेअँत दुनियाँ दुखी हो रही है, परमात्मा को बिसार के और ही मोह में डूबी हुई है। परमात्मा का नाम गुरु के बिना नहीं मिल सकता, और प्रभु के नाम के बिना मन की भटकना दूर नहीं होती। जब मनुष्य गुरु की (बताई हुई) सेवा करता है, तब आत्मिक आनँद प्राप्त करता है, और जनम-मरण के चक्कर को समाप्त कर लेता है।3।
</details>

<details><summary>दर्पण-पदार्थ</summary>

पद्अर्थ: सचु सहजु = सदा कायम रहने वाली अडोल आत्मिक अवस्था। ते = से। साचि = सदा स्थिर प्रभु में। मगु = मार्ग। अंतरि = अंदर। बोलि = बोल के। बिखु = जहर, आत्मिक मौत लाने वाली चीज। खाई = खाता है।4।
</details>

<details><summary>दर्पण-भाषार्थ</summary>

अर्थ: हे भाई! बुरी मति के कारण बेअंत दुनिया दुखी हो रही है, परमात्मा को बिसार के और के मोह में भटकी हुई है। परमात्मा का नाम गुरु के बिना नहीं मिल सकता, और प्रभु के नाम के बिना मन की भटकन दूर नहीं होती। जब मनुष्य गुरु की (बताई हुई) सेवा करता है, गुरु के बिना (ये) रास्ता नहीं मिलता। जिस मनुष्य के मन में लोभ (की लहर) जोर डाल रही हो, ये रस्मी धार्मिक कर्म करने का उसको कोई (आत्मिक) लाभ नहीं हो सकता। (माया की खातिर) झूठ बोल-बोल के वह मनुष्य (आत्मिक मौत लाने वाला ये झूठ-रूपी) जहर खाता रहता है।4।
</details>

<details><summary>दर्पण-पदार्थ</summary>

पद्अर्थ: पंडित = हे पंण्डत! विलोईऐ = (अगर) मथें। तथु = तत्व, असल चीज, मक्खन। एहा वथु = यही चीज (पानी ही प्राप्त करता है)। विगूचीऐ = दुखी होते हैं। देउ = देव, प्रकाश रूप प्रभु। अलखु = जिसका स्वरूप समझा नहीं जा सकता।5।
</details>

<details><summary>दर्पण-भाषार्थ</summary>

अर्थ: हे पंडित! अगर दही मथें तो उसमें से मक्खन निकलता है, पर अगर पानी मथें, तो पानी ही देखने में आता है। ये (माया-मोह में फसा) जगत (पानी मथ-मथ के) ये पानी ही हासिल करता है। हे भाई! गुरु की शरण पड़े बिना (माया की) भटकना में ही दुखी होते रहते हैं, घट-घट व्यापक अलख परमात्मा से टूटे रहते हैं।5।
</details>

<details><summary>दर्पण-पदार्थ</summary>

पद्अर्थ: तगो = धागा। को = का। दह दिस = दसों दिशाओं में। माइ = माया (से)। गाठि = गाँठ। छूटई = खुलती। करम = रस्मी धार्मिक कर्म।6।
</details>

<details><summary>दर्पण-भाषार्थ</summary>

अर्थ: हे भाई! ये जगत सूत्र का धागा (समझ लें, जैसे धागे में गाँठें पड़ी हुई हों, सांसारिक जीवों को) माया के मोह की दसों दिशाओं से गाँठें पड़ी हुई हैं (भाव, मोह में फसे हुए जीव दसों-दिशाओं में खिचे जा रहे हैं)। (अनेक जीव ये रस्मी धार्मिक) कर्म कर-कर के हार गए, पर गुरु की शरण पड़े बिना मोह की गाँठ नहीं खुलती। हे भाई! ये जगत (रस्मी धार्मिक कर्म करता हुआ भी मोह की) भटकना में इतना उलझा हुआ है कि बयान नहीं किया जा सकता।6।
</details>

<details><summary>दर्पण-पदार्थ</summary>

पद्अर्थ: मनि = मन में। भै = (परमात्मा के) डर अदब में। सचु = अटल (आत्मिक जीवन देने वाला)। मजनु = तीर्थ स्नान। विसेखु = विशेषता के हकदार। अंकसु = कुंडा जो हाथी को चलाने के लिए बर्तते हैं। जिनि = जिस (गुरु) ने। मनि = मन में। भेखु = (दिखावे का) लिबास।7।
</details>

<details><summary>दर्पण-भाषार्थ</summary>

अर्थ: हे पंडित! अगर गुरु मिल जाए तो परमात्मा का डर-अदब मन में बस जाता है। उस डर-अदब में रह के (माया के मोह से) मरना (जीव के माथे पे किए हुए कर्मों का ऐसा) लेख (है जो इसको अटल) (जीवन देता) है। हे भाई! तीर्थ-स्नान दान-पुण्य व और अच्छाईयां परमात्मा का नाम ही हैं, परमात्मा के नाम को ही उसकी हजूरी में प्राथमिकता मिलती है। (माया में मस्त मन-हाथी को सीधे रास्ते पर चलाने के लिए) गुरु (का शब्द) कुंडा है, गुरु ने ही परमात्मा का नाम मनुष्य को दृढ़ करवाया है। (गुरु की मेहर से जब नाम) मन में बसता है, तब धार्मिक दिखावा समाप्त हो जाता है।7।
</details>

[[0636]]
<details><summary>दर्पण-पदार्थ</summary>

पद्अर्थ: हाटु = दुकान। सराफ़ = शाह। को = का। द्रिढ़ै = दृढ़ कर लेता है, पक्की तरह याद रखता है। धनु = भाग्यशाली। मेलि = मेल में, सत्संग में।8।
</details>

<details><summary>दर्पण-भाषार्थ</summary>

अर्थ: हे भाई! ये मानव शरीर परमात्मा-सर्राफ़ की दी हुई एक हाट है जिसमें कभी ना खत्म होने वाला नाम-सौदा है। वही जीव-व्यापारी इस सौदे का (अपने शरीर हाट में) दृढ़ता से वणज करता है जो गुरु के शब्द में विचार करता है। हे नानक! वह जीव-व्यापारी भाग्यशाली है जो साधु-संगत में (रह के) ये व्यापार करता है।8।2।
</details>

<details><summary>दर्पण-पदार्थ</summary>

पद्अर्थ: साथ = सार्थ, काफ़ले, संगी साथी। ठाक = रोक। रसन = जीभ (से)। अंम्रित हरे = हरि का नाम अमृत। भारे = पापों के भार से लदे हुए।1।
</details>

<details><summary>दर्पण-भाषार्थ</summary>

अर्थ: जिस लोगों ने सतिगुरु का पल्ला पकड़ा है, हे सज्जन! उनके संगी-साथी भी पार लांघ जाते हैं। जिनकी जीभ परमात्मा का नाम-अमृत चखती है उनके (जीवन-यात्रा में विकार आदि की) रुकावटें नहीं पड़ती। हे सज्जन! जो लोग परमात्मा के डर-अदब से वंचित रहते हैं वे विकारों के भार से लादे जाते हैं और संसार समुंदर में डूब जाते हैं। पर जब परमात्मा मेहर की निगाह करता है तो उनको भी पार लंघा लेता है।1।
</details>

<details><summary>दर्पण-पदार्थ</summary>

पद्अर्थ: भी = सदा ही। तूहै = तुझे ही। पिआरे = हे सज्जन प्रभु! सालाह = महिमा। बोहिथ = जहाज (नाम का)। भै = भय (सागर) में। कंधी = किनारा। कहाह = कहाँ?। रहाउ।
</details>

<details><summary>दर्पण-भाषार्थ</summary>

अर्थ: हे सज्जन प्रभु! सदा तुझे ही सलाहना चाहिए, हमेशा तेरी ही महिमा करनी चाहिए। (इस संसार-समुंदर में से पार लांघने के लिए तेरी महिमा ही जीवों के लिए जहाज है, इस) जहाज के बिना भव-सागर में डूब जाते हैं। (कोई भी जीव समुंदर का) दूसरा छोर ढूँढ नहीं सकता। रहाउ।
</details>

<details><summary>दर्पण-पदार्थ</summary>

पद्अर्थ: सलाही = साराहनीय हरि। सालाहनि = (जो लोग) साराहते हैं। सबदि = गुरु के शब्द में। रसु लै = नाम अमृत चखता है। विलोइ = (नाम दूध को) मथ के। ततु = जगत का मूल प्रभु।2।
</details>

<details><summary>दर्पण-भाषार्थ</summary>

अर्थ: हे सज्जन! सलाहने योग्य परमात्मा की महिमा करनी चाहिए, उस जैसा और कोई नहीं है। जो लोग प्यारे प्रभु की महिमा करते हैं वे भाग्यशाली हैं। गुरु के शब्द में गहरी लगन रखने वाले व्यक्ति को परमात्मा का प्रेम रंग चढ़ता है। ऐसे आदमी की संगति अगर (किसी को) प्राप्त हो जाए तो वह हरि नाम का रस लेता है। और (नाम-दूध को) मथ के वह जगत के मूल प्रभु में मिल जाता है।2।
</details>

<details><summary>दर्पण-पदार्थ</summary>

पद्अर्थ: पति = पति प्रभु। परवाना = राहदारी। साच का = सदा स्थिर रहने वाला प्रभु नाम का। सचा = सदा स्थिर रहने वाला। नीसाणु = मोहर। हुकमी हुकमु = परमात्मा के हुक्म को। ताणु = बल, ताकत।3।
</details>

<details><summary>दर्पण-भाषार्थ</summary>

अर्थ: हे भाई! सदा स्थिर रहने वाले प्रभु का नाम प्रभु-पति को मिलने के लिए (इस जीवन-सफर में) राहदारी है, ये नाम सदा-स्थिर रहने वाली मेहर है। (प्रभु का यही हुक्म है कि) जगत में जो भी आया है उसने (प्रभु को मिलने के लिए, ये नाम-रूपी राहदारी) लिख के अपने साथ ले जानी है। हे भाई! प्रभु की इस आज्ञा को समझ (पर इस हुक्म को समझने के लिए गुरु की शरण पड़ना पड़ेगा) गुरु के बिना प्रभु का हुक्म समझा नहीं जा सकता। हे भाई! (जो मनुष्य गुरु की शरण पड़ के समझ लेता है, विकारों का मुकाबला करने के लिए उसको) सदा-स्थिर प्रभु का बल हासिल हो जाता है।3।
</details>

<details><summary>दर्पण-पदार्थ</summary>

पद्अर्थ: निंमिआ = माँ के पेट में टिका। उदरि मझारि = पेट में। ऊधउ = उल्टा। कारज = जनम उद्देश्य, वह काम जो करने के लिए जगत में आया। सारि = संभाल के, संवार के।4।
</details>

<details><summary>दर्पण-भाषार्थ</summary>

अर्थ: हे भाई! जीव परमात्मा के हुक्म अनुसार (पहले) माता के गर्भ में ठहरता है, और माँ के पेट में (दस महीने निवास रखता है)। उल्टे सिर भार रह के प्रभु के हुक्म अनुसार ही (फिर) जनम लेता है। (किसी खास जीवन उद्देश्य के लिए ही जीव जगत में आता है) जो जीव गुरु की शरण पड़ कर जीवन-उद्देश्य को सँवार के यहाँ से जाता है वही परमात्मा की हजूरी में आदर पाता है।4।
</details>

<details><summary>दर्पण-पदार्थ</summary>

पद्अर्थ: जादो जाइ = चला जाता है। बंन्हि = बाँध के। सबदि = शब्द से।5।
</details>

<details><summary>दर्पण-भाषार्थ</summary>

अर्थ: हे सज्जन! परमात्मा की रजा के अनुसार ही जीव जगत में आता है, रजा के अनुसार ही यहाँ से चला जाता है। जो मनुष्य अपने मन के पीछे चलता है (और माया के मोह में फंस जाता है) उसे प्रभु की रजा के अनुसार ही बाँध के (भाव, जबरदस्ती) यहाँ से रवाना किया जाता है (क्योंकि मोह के कारण वह इस माया को छोड़ना नहीं चाहता)। परमात्मा की रजा के अनुसार ही जिसने गुरु के शब्द के द्वारा (जीवन-उद्देश्य को) पहचान लिया है वह परमात्मा की हजूरी में आदर सहित जाता है।5।
</details>

<details><summary>दर्पण-पदार्थ</summary>

पद्अर्थ: गणत गणाईऐ = गिनतियां गिनता है। दोइ = द्वैत, मेर तेर। भवै = भटकता है। भवाईऐ = भटकना में पाया जाता है। अवगणि = अवगुणों से। मुठी = लूटी हुई, ठगी हुई। रोइ = रोती है (दुनिया)।6।
</details>

<details><summary>दर्पण-भाषार्थ</summary>

अर्थ: हे भाई! परमात्मा की रजा के अनुसार ही (कहीं) माया की सोच सोची जा रही है, प्रभु की रजा में ही कहीं अहंकार व कहीं द्वैत है। प्रभु की रजा के अनुसार ही (कहीं कोई माया की खातिर) भटक रहा है, (कहीं कोई) जनम-मरन के चक्कर में डाला जा रहा है, कहीं पाप की ठगी हुई दुनिया (अपने दुख) रो रही है।  
जिस मनुष्य को शाह-प्रभु की रजा की समझ आ जाती है, उसे सदा-स्थिर रहने वाला प्रभु मिल जाता है, उसकी (लोक-परलोक में) उपमा होती है।6।
</details>

<details><summary>दर्पण-पदार्थ</summary>

पद्अर्थ: आखणि = कहने में। संताखीआं = मुझे संतोष आ जाए। मिलाउ = मिलूँ, मैं मिल जाऊँ।7।
</details>

<details><summary>दर्पण-भाषार्थ</summary>

अर्थ: हे भाई! (जगत में माया का प्रभाव इतना है कि) परमात्मा का सदा-स्थिर रहने वाला नाम स्मरणा बड़ा कठिन हो रहा है, ना ही प्रभु-नाम सुना जा रहा है (माया के प्रभाव तले जीव नाम नहीं स्मरण करते, नाम नहीं सुनते)। हे भाई! मैं उन लोगों से कुर्बान जाता हूँ जिन्होंने प्रभु की महिमा की है। (मेरी यही प्रार्थना है कि उन की संगति में) मुझे भी नाम मिले और मेरा जीवन संतोषी हो जाए, मेहर की नज़र वाले प्रभु के चरणों में मैं जुड़ा रहूँ।7।
</details>

<details><summary>दर्पण-पदार्थ</summary>

पद्अर्थ: काइआ = शरीर। मसवाणी = स्याही की दवात। ललता = जीभ। लेखणि = कलम। धनु = धन्य, भाग्यशाली। उरि = हृदय में। धारि = धारण करके।8।
</details>

<details><summary>दर्पण-भाषार्थ</summary>

अर्थ: हे भाई! हमारा शरीर कागज बन जाए, यदि मन को स्याही की दवात बना लें, यदि हमारी जीभ प्रभु की महिमा बनने के लिए कलम बन जाए, तो हे भाई! (सौभाग्य इसी बात में है कि) परमात्मा के गुणों को अपने विचार-मण्डल में ला के (अपने अंदर) उकरते चलो। हे नानक! वह लिखारी धन्य है जो सदा-स्थिर प्रभु के नाम को हृदय में टिका के (अपने अंदर) उकर लेता है।8।3।
</details>

<details><summary>दर्पण-पदार्थ</summary>

पद्अर्थ: गुणदातौ = (जीवों को) गुणों की दाति देने वाला। निरगुणे = गुण हीन। ते = से। सोइ गुणु = वह (निर्मलता का) गुण।1।
</details>

<details><summary>दर्पण-भाषार्थ</summary>

अर्थ: हे प्रभु! तू (जीवों को अपने) गुणों की दाति देने वाला है, तू पवित्र स्वरूप है। (पर विकारों के कारण) हम जीवों का मन पवित्र नहीं है। हम पापी हैं, गुण हीन हैं। हे प्रभु! (पवित्रता का) वह गुण तेरी ओर से ही मिल सकता है।1।
</details>

<details><summary>दर्पण-पदार्थ</summary>

पद्अर्थ: वेखु = संभाल कर (मेरी)। हउ = मैं। भाई = हे प्रभु! नाम विसेखु = नाम की विशेषता, नाम की महत्वता।1। रहाउ।
</details>

<details><summary>दर्पण-भाषार्थ</summary>

अर्थ: हे मेरे प्रीतम प्रभु! तू मेरा कर्तार है, मुझे पैदा करके (अब तू ही) मेरी संभाल कर (और मुझे विकारों से बचा)। मैं पापी हूँ, पाखण्डी हूँ। हे प्यारे! मेरे मन में मेरे तन में अपने नाम की महत्वता (पैदा कर)।1। रहाउ।
</details>

[[0637]]
<details><summary>दर्पण-पदार्थ</summary>

पद्अर्थ: बिखु = जहर, आत्मिक मौत का मूल। पति = इज्जत। खोइ = गवा लेता है। सचि = सदा स्थिर प्रभु में। समोइ = (मन में) टिके।2।
</details>

<details><summary>दर्पण-भाषार्थ</summary>

अर्थ: हे प्रभु! (जीव का) चिक्त आत्मिक मौत लाने वाली माया में ही मोहा रहता है (माया से प्रेरित) समझदारी के कारण अपनी इज्जत गवा लेता है। पर, अगर गुरु का (दिया हुआ) ज्ञान जीव (के मन में) ठहर जाए तो इसकी स्मृति में ठाकुर का निवास हो जाता है, तो जीव सदा-स्थिर प्रभु में जुड़ा रहता है।2।
</details>

<details><summary>दर्पण-पदार्थ</summary>

पद्अर्थ: रूढ़ौ = सुंदर। आखीऐ = स्मरणा चाहिए। बैरागीऐ = प्यार करे। दरि = मन के अंदर। घरि = हृदय में। अभूलु = अमोध प्रभु (दिखाई दे जाता है)।3।
</details>

<details><summary>दर्पण-भाषार्थ</summary>

अर्थ: हे भाई! परमात्मा सुंदर स्वरूप है, उसको (जैसे, प्यार का) गाढ़ा लाल रंग चढ़ा रहता है, उस सुंदर प्रभु को सदा स्मरणा चाहिए। यदि जीव का मन उस परमात्मा से प्रेम करे, तो, हे भाई! उसके अंदर उसके दिल में वह सदा-स्थिर व अटल प्रभु (प्रकट हो जाता है)।3।
</details>

<details><summary>दर्पण-पदार्थ</summary>

पद्अर्थ: आकासि = आकाश में। घरि घरि = हरेक हृदय में। गुण गिआनु = गुणों की जान पहचान। मनहु = मन से।4।
</details>

<details><summary>दर्पण-भाषार्थ</summary>

अर्थ: हे प्रभु! पातालों में आकाशों में हर जगह (पर) हरेक के दिल में तू मौजूद है, अपने गुणों की जान-पहचान (गुणों के द्वारा) तू (जीवों को) खुद ही देता है। अगर (जीवों को) गुरु मिल जाए, तो (प्रभु के गुणों की इनायत से) उन्हें आत्मिक आनंद प्राप्त हो जाता है।4।
</details>

<details><summary>दर्पण-पदार्थ</summary>

पद्अर्थ: जलि = जल से। मलि = मल के। काइआ = शरीर। गिआनि = ज्ञान में।5।
</details>

<details><summary>दर्पण-भाषार्थ</summary>

अर्थ: हे भाई! अगर पानी से मल-मल के शरीर को मांजें तो भी शरीर मैला ही रहता है। पर अगर परमात्मा के ज्ञान (-रूपी जल में) परमात्मा के नाम (-अमृत) में स्नान करें, तो मन भी पवित्र और शरीर भी पवित्र हो जाता है।5।
</details>

<details><summary>दर्पण-पदार्थ</summary>

पद्अर्थ: मागउ = मैं मांगूँ। देहि = (देवी देवते) दे सकते हैं। पाहणु = पत्थर। नीरि = पानी में। पखालीऐ = धोएं। बूडहि = डूबते हैं। तेहि = वह (पत्थर के बनाए हुए देवी-देवते)।6।
</details>

<details><summary>दर्पण-भाषार्थ</summary>

अर्थ: हे भाई! अगर देवी-देवताओं आदि की पत्थर आदि मूर्तियों की पूजा करें, तो ये कुछ भी नहीं दे सकते, मैं इनसे कुछ भी नहीं माँगता। पत्थर को पानी से धोते रहें, तो भी वह (पत्थर के बनाए हुए देवी-देवते) पानी में डूब जाते हैं (अपने पूजने वालों को) वे कैसे संसार समुंदर से पार लंघा सकते हैं?।6।
</details>

<details><summary>दर्पण-पदार्थ</summary>

पद्अर्थ: अलखु = वह प्रभु जिसका स्वरूप बयान नहीं किया जा सके। बूडै = डूबता है।7।
</details>

<details><summary>दर्पण-भाषार्थ</summary>

अर्थ: परमात्मा की हस्ती बयान से परे है बयान नहीं की जा सकती। हे भाई! गुरु के बिना जगत (विकारों में) डूबाता है और अपना सम्मान गवाता है। (पर, जीवों के भी क्या वश?) आदर-मान परमात्मा के अपने हाथ में हैं। जो उसको अच्छा लगता है उसे देता है।7।
</details>

<details><summary>दर्पण-पदार्थ</summary>

पद्अर्थ: बईअरि = स्त्री (बांगर की बोली), जीव-स्त्री। पिर भाइ = पति के प्रेम में। बिरहै = तीव्र विछोड़े से। सचि = सदा स्थिर प्रभु में। नाइ = नाम में।8।
</details>

<details><summary>दर्पण-भाषार्थ</summary>

अर्थ: जो जीव-स्त्री, हे भाई! (परमात्मा की महिमा के) मीठे बोल बोलती है सदा-स्थिर प्रभु का स्मरण करती है पति-प्रभु के प्रेम में (मगन) रहती है, वह प्रभु-प्रेम में बेधी हुई जीव-स्त्री सदा-स्थिर प्रभु में टिकी रहती है, वह बहुत प्रेम कर के प्रभु के नाम में जुड़ी रहती है।8।
</details>

<details><summary>दर्पण-पदार्थ</summary>

पद्अर्थ: सभु को = हरेक जीव। ते = से। बीधे = बेधे गए।9।
</details>

<details><summary>दर्पण-भाषार्थ</summary>

अर्थ: हे भाई! हरेक जीव माया के अपनत्व की बातें ही करता है, पर जो मनुष्य गुरु से (जीवों का सही रास्ता) समझता है वह समझदार हो जाता है (वह माया-मोह की जगह परमात्मा की याद में जुड़ता है)। जो मनुष्य परमात्मा के प्रेम से भेदे जाते हैं वह (वे माया के मोह में डूबने से, विकारों में फसने से) बच जाते हैं। गुरु का शब्द उनके पास सदा टिका रहने वाला परवाना है।9।
</details>

<details><summary>दर्पण-पदार्थ</summary>

पद्अर्थ: ईधनु = ईधन। अधिक = बहुत। सकेलीऐ = इकट्ठा करें। पावकु = आग। मिलणु = मिलाप। सुभाइ = सहजे ही।10।
</details>

<details><summary>दर्पण-भाषार्थ</summary>

अर्थ: हे भाई! अगर बहुत सारा ईधन इकट्ठा कर लें, और उसमें थोड़ी चिंगारी (आग) डाल दें (तो वह सारा ईधन जल के राख हो जाता है)। इसी तरह, हे नानक! अगर परमात्मा का नाम घड़ी-पल के लिए भी मनुष्य के हृदय में बस जाए (तो उसके सारे पाप नाश हो जाते हैं, और) सहज ही उसका मिलाप (परमात्मा के चरणों में) हो जाता है।10।4।
</details>

<details open><summary>विश्वास-प्रस्तुतिः</summary>

सोरठि महला ३ घरु १ तितुकी ੴ सतिगुर प्रसादि ॥
</details>

<details><summary>मूलम्</summary>

सोरठि महला ३ घरु १ तितुकी ੴ सतिगुर प्रसादि ॥
</details>

<details><summary>दर्पण-पदार्थ</summary>

पद्अर्थ: हरि जीउ = हे प्रभु जी! धुरि = धुर से, शुरू से, जब का संसार बना है तब से। प्रहिलाद = प्रहलाद और ऐसे और सेवक। मारि = मार के। पचाइआ = दुखी किया, तबाह कर दिया। परतीति = श्रद्धा। मनमुख = अपने मन के पीछे चलने वाले मनुष्य। भरमि = भटकना में।1।
</details>

<details><summary>दर्पण-भाषार्थ</summary>

अर्थ: हे हरि! हे स्वामी! भक्त तेरी शरण पड़े रहते हैं, तू अपने भक्तों की इज्जत रख। हे हरि! तू अपने भक्तों की इज्जत सदा रखता है, जब से जगत बना है तब से (तू भक्तों की इज्जत) रखता आ रहा है। हे हरि! प्रहिलाद भक्त जैसे अनेक सेवकों की तूने इज्जत रखी है, तूने हर्णाकश्यप को मार के खत्म कर दिया। हे हरि! जो मनुष्य गुरु के सन्मुख रहते हैं उन्हें निष्चत यकीन होता है (कि तू भक्तों इज्जत बचाता है, पर) अपने मन के पीछे चलने वाले मनुष्य भटकन में पड़ के गलत राह पर पड़े रहते हैं।1।
</details>

<details><summary>दर्पण-पदार्थ</summary>

पद्अर्थ: वडिआई = उपमा। पैज = इज्जत। सुआमी = हे स्वामी!। रहाउ।
</details>

<details><summary>दर्पण-भाषार्थ</summary>

अर्थ: हे हरि! (भक्तों का सम्मान) तेरा ही सम्मान है।  
हे स्वामी! भक्त तेरी शरण पड़े रहते हैं, तू अपने भक्तों की इज्जत रख। रहाउ।
</details>

<details><summary>दर्पण-टिप्पनी</summary>

नोट: ति+तुकी = तीन तुकों वाली, वह अष्टपदी जिसके हरेक बंद में तीन तुकें हैं।
</details>

<details><summary>दर्पण-पदार्थ</summary>

पद्अर्थ: जमु = मौत, मौत का डर। जोहि न साकै = देख नहीं सकता। कालु = मौत का डर। मनि = मन में। नामे ही = नाम में जुड़ के ही। मुकति = मौत के डर से मुक्ति। रिधि सिधि = करामाती ताकतें। गुर कै = गुरु से। सहजि = आत्मिक अडोलता में। सुभाई = सु भाव से, प्रेम में।2।
</details>

<details><summary>दर्पण-भाषार्थ</summary>

अर्थ: हे भाई! भक्तों को मौत डरा नहीं सकता, मौत का डर भक्तों पास नहीं फटकता (क्योंकि मौत के डर की जगह) सिर्फ परमात्मा का नाम (उनके) मन में बसता है, नाम की इनायत से ही वे (मौत के डर से) खलासी पा लेते हैं। भक्त गुरु के द्वारा (गुरु की शरण पड़ कर) आत्मिक अडोलता में प्रभु प्यार में (टिके रहते हैं, इस वास्ते) सब करामाती ताकतें भक्तों के चरणों में लगी रहती हैं।2।
</details>

<details><summary>दर्पण-पदार्थ</summary>

पद्अर्थ: नो = को। आवी = आए, आती। लोभ सुआउ = लोभ का स्वार्थ, लोभ भरी गरज। गुरमुखि = गुरु की शरण पड़ के। हिरदै = हृदय में। भेदिओ = भेदा। नामि = नाम में। भाउ = प्यार। पाजु = मुलंमा। लहि जासी = उतर जाएगा। अलाउ = अलाप, बोल।3।
</details>

<details><summary>दर्पण-भाषार्थ</summary>

अर्थ: हे भाई! अपने मन के पीछै चलने वाले मनुष्यों को (परमात्मा पर) यकीन नहीं रहता, उनके अंदर लोभ-भरी गर्ज टिकी रहती है। गुरु की शरण पड़ कर भी उन (मनमुखों) के हृदय में गुरु का शब्द नहीं बसता, परमात्मा के नाम से उनका प्यार नहीं बनता। मनमुखों के बोल भी रूखे-रूखे होते हैं। पर उनके झूठ और ठगी के पाज उघड़ ही जाते हैं।3।
</details>

<details><summary>दर्पण-पदार्थ</summary>

पद्अर्थ: वरतदा = काम करता। भगती = भक्तों ने। तू = तुझे। लोक = सृष्टि। बिधाता = रचनहार। मनसा = मनीषा, मनोकामना। मनहि = मनि ही, मन में ही। सबदि = शब्द से।4।
</details>

<details><summary>दर्पण-टिप्पनी</summary>

नोट: ‘मनहि’ में से ‘मनि’ की ‘ि’ की मात्रा क्रिया विषोशण ‘ही’ के कारण हट गई है और शब्द बना है ‘मनहि’।
</details>

<details><summary>दर्पण-भाषार्थ</summary>

अर्थ: हे प्रभु! अपने भक्तों में तू स्वयं काम करता है, तेरे भक्तों ने ही तेरे साथ गहरी सांझ डाली हुई है। पर, हे प्रभु! माया का मोह भी तेरी ही रचना है, तू खुद ही सर्व-व्यापक है, और रचनहार है, जिस मनुष्यों ने गुरु के शब्द से (अपने अंदर से) अहंकार को दूर करके मन का फुरना मन में ही लीन कर दिया है, उन्होंने (हे प्रभु! तेरे साथ) सांझ डाल ली।4।
</details>

[[0638]]
<details><summary>दर्पण-पदार्थ</summary>

पद्अर्थ: अचिंत = चिन्ता के बिना ही। प्रभ = हे प्रभु! परसादि = कृपा से। मनि = मन में। सभि = सारे। सु = वह (मनुष्य)। विगुचै = दुखी होते हैं, ख्वार होते हैं।5।
</details>

<details><summary>दर्पण-भाषार्थ</summary>

अर्थ: हे प्रभु! जिन्हें तेरा हरि-नाम प्यारा लगता है तू उनके काम कर देता है, उन्हें कोई चिन्ता-फिक्र नहीं होता। हे भाई! गुरु की कृपा से जिनके मन में परमात्मा सदा बसता रहता है, परमात्मा उनके सारे काम सँवार देता है। जिस मनुष्यों का रखवाला परमात्मा खुद बनता है, उनकी बराबरी जो भी मनुष्य करता है वह ख्वार होता है।5।
</details>

<details><summary>दर्पण-पदार्थ</summary>

पद्अर्थ: किनै = किसी ने भी। मनमुखि = अपने मन के पीछे चलने वाले मनुष्य। भउकि = फजूल बोल के। मुए = आत्मिक मौत ले बैठे। बिललाई = विलक के। आवहि जावहि = पैदा होते मरते हैं। ठउर = ठिकाना, वह जगह जो जनम मरन से ऊपर है। दुखि = दुख में। गुरमुखि = गुरु के सन्मुख रहने वाला मनुष्य। अंम्रितु = आत्मिक जीवन देने वाला नाम जल। सहजे = आत्मिक अडोलता में। साचि = सदा स्थिर प्रभु में। समाई = लीनता।6।
</details>

<details><summary>दर्पण-भाषार्थ</summary>

अर्थ: हे भाई! गुरु की शरण पड़े बगैर किसी भी मनुष्य ने (परमात्मा से मिलाप का सुख) हासिल नहीं किया। अपने मन के पीछे चलने वाले मनुष्य फालतू बोल-बोल के बिलक-बिलक के आत्मिक मौत गले डाल लेते हैं। वे सदा जनम-मरण के चक्कर में पड़े रहते हैं (इस चक्कर से बचने के लिए कोई) जगह वे पा नहीं सकते, (और) दुख में (जीवन व्यतीत करते हुए आखिर) दुख में ही ग़र्क हो जाते हैं। जो मनुष्य गुरु की शरण पड़ता है वह आत्मिक जीवन देने वाला नाम-जल पीता है, (और, इस तरह) आत्मिक अडोलता में सदा-स्थिर हरि-नाम में लीन रहता है।6।
</details>

<details><summary>दर्पण-पदार्थ</summary>

पद्अर्थ: जनमु = जन्मों के चक्कर। अधिकाई = बहुत। पढ़हि = पढ़ते हैं (बहुवचन)। तै = और। वाद = चर्चा, बहसें। पति = इज्जत। सचा = सदा स्थिर (प्रभु का उपदेश करने वाला)। साची = सदा स्थिर प्रभु के महिमा वाली। भजि = भाग के, दौड़ के। छूटहि = (आत्मिक मौत से) बचते हैं।7।
</details>

<details><summary>दर्पण-भाषार्थ</summary>

अर्थ: हे भाई! गुरु की शरण पड़े बिना (मनुष्य को) जन्मों का चक्कर नहीं छोड़ता, वह चाहे अनेक ही (बनाए हुए धार्मिक) कर्म करता रहे। (पंडित लोग) वेद (आदि धर्म पुस्तकें) पढ़ते हैं, और (उनके बाबत निरी) बहसें ही करते हैं। (यकीन जानिए कि) परमात्मा के नाम के बिना उन्होंने प्रभु दर पर अपना सम्मान गवा लिया है।  
हे भाई! गुरु सदा स्थिर प्रभु के नाम का उपदेश करने वाला है, उसकी वाणी भी परमात्मा की महिमा वाली है। जो मनुष्य दौड़ के गुरु की शरण जा पड़ते हैं, वे (आत्मिक मौत से) बच जाते हैं।7।
</details>

<details><summary>दर्पण-पदार्थ</summary>

पद्अर्थ: मनि = मन में। दरि = प्रभु के दर पे। साचे = सुर्ख रू। दरि साचै = सदा स्थिर प्रभु के दर पे। सचिआरा = सही रास्ते पर, इज्जत वाले। जुगि जुगि = हरेक युग में। तिन कै = उन से। सद = सदा। उरि = हृदय में।8।
</details>

<details><summary>दर्पण-भाषार्थ</summary>

अर्थ: हे भाई! जिस मनुष्यों के मन में परमात्मा आ बसता है, वे मनुष्य सदा-स्थिर प्रभु के दर पे सही स्वीकार हो जाते हैं। उन मनुष्यों की उपमा हरेक युग में ही होती है, कोई (निंदक आदि उनकी इस हो रही उपमा को) मिटा नहीं सकता। हे नानक! (कह:) मैं उन मनुष्यों से सदके जाता हूँ, जिन्होंने परमात्मा (के नाम) को अपने दिल में बसा के रखा है।8।1।
</details>

<details><summary>दर्पण-पदार्थ</summary>

पद्अर्थ: निगुणिआ नो = गुण हीन मनुष्यों को। आपे = खुद ही। भाई = हे भाई! लाइ = लगा के। नामि = नाम में।1।
</details>

<details><summary>दर्पण-भाषार्थ</summary>

अर्थ: हे भाई! गुणों से वंचित जीवों को सतिगुरु की सेवा में लगा के परमात्मा खुद ही बख्श लेता है। हे भाई! गुरु की शरण-सेवा बड़ी श्रेष्ठ है, गुरु (शरण आए मनुष्य का) मन परमात्मा के नाम में जोड़ देता है।1।
</details>

<details><summary>दर्पण-पदार्थ</summary>

पद्अर्थ: बखसि = मेहर कर के। मिलाइ = मिला लेता है। अपराधी = पापी। सतिगुरि = गुरु ने। रहाउ।
</details>

<details><summary>दर्पण-भाषार्थ</summary>

अर्थ: हे भाई! हम जीव गुणों से वंचित हैं, विकारी हैं। पूरे गुरु ने (जिन्हें अपनी संगति में) मिला लिया है, उनको परमात्मा खुद ही मेहर करके (अपने चरणों में) जोड़ लेता है। रहाउ।
</details>

<details><summary>दर्पण-पदार्थ</summary>

पद्अर्थ: बखसिअनु = उसने बख्श लिए हैं। कउण कउण = कौन कौन से? बेअंत। साचै सबदि = सदा स्थिर प्रभु की महिमा वाले शब्द से। वीचारि = विचार में (जोड़ के)। उतारिअनु = उसने पार लंघा दिए हैं। बेड़ै = बेड़े में। चाढ़ि = चढ़ा के।2।
</details>

<details><summary>दर्पण-भाषार्थ</summary>

अर्थ: हे प्यारे! परमात्मा ने अनेक ही अपराधियों को गुरु के सच्चे शब्द के द्वारा (आत्मिक जीवन की) विचार में (जोड़ के) माफ कर दिया है। हे भाई! गुरु के (शब्द-) जहाज में चढ़ा के उस परमात्मा ने (अनेक जीवों को) संसार समुंदर से पार लंघाया है।2।
</details>

<details><summary>दर्पण-पदार्थ</summary>

पद्अर्थ: मनूरै ते = जंग लगे लोहे से। कंचन = सोना। मेलि = मिला के। आपु = स्वै भाव। मनि = मन में।3।
</details>

<details><summary>दर्पण-भाषार्थ</summary>

अर्थ: हे भाई! जिस मनुष्यों को पारस गुरु (अपनी संगति में) मिला के (प्रभु चरणों में) जोड़ देता है, वे मनुष्य सड़े हुए लोहे से सोना बन जाते हैं। हे भाई! सवै भाव त्याग के उनके मन में परमात्मा का नाम आ बसता है। गुरु उनकी तवज्जो को प्रभु की ज्योति में मिला देता है।3।
</details>

<details><summary>दर्पण-टिप्पनी</summary>

नोट: देखिए गुरु नानक देव जी की अष्टपदी नंबर 4, वह भी दुतुकी है। उसमें भी शब्द ‘भाई’ का प्रयोग वैसे ही हुआ है जैसे इसमें। उसमें भी ‘निगुणिआं’ का ही वर्णन आरम्भ होता है। मतलब, गुरु अमरदासजी के पास गुरु नानक देव जी की सारी वाणी मौजूद थी।
</details>

<details><summary>दर्पण-पदार्थ</summary>

पद्अर्थ: हउ = मैं। वारी = कुर्बान। वारणै = सदके। कउ = को, से। सद = सदा। बलिहारै = कुर्बान। जाउ = जाऊँ, मैं जाता हूँ। निधानु = खजाना। जिनी = जिस (गुरु) ने। सहजि = आत्मिक अडोलता में। समाउ = समाऊँ, मैं लीन रहता हूँ।4।
</details>

<details><summary>दर्पण-भाषार्थ</summary>

अर्थ: हे भाई! मैं कुर्बान जाता हूँ, मैं बलिहार जाता हूँ, मैं गुरु से सदा ही सदके जाता हूँ। हे भाई! जिस गुरु ने (मुझे) परमात्मा का नाम खजाना दिया है, उस गुरु की मति ले के मैं आत्मिक अडोलता (सहज अवस्था) में टिका रहता हूँ।4।
</details>

<details><summary>दर्पण-पदार्थ</summary>

पद्अर्थ: सहजु = आत्मिक अडोलता। गिआनी = आत्मिक जीवन की समझ वाला मनुष्य। आपु = स्वै भाव। गावहि = दूर करके।5।
</details>

<details><summary>दर्पण-भाषार्थ</summary>

अर्थ: हे भाई! आत्मिक जीवन की सूझ वाले मनुष्यों को जा के पूछ लो, (यही उक्तर मिलेगा कि) गुरु की शरण पड़े बिना (मनुष्य के अंदर) आत्मिक अडोलता पैदा नहीं हो सकती। (इस वास्ते,) हे भाई! तू भी (अपने) अंदर से स्वै भाव (वाला अहंकार) दूर करके सदैव गुरु की सेवा किया कर।5।
</details>

<details><summary>दर्पण-पदार्थ</summary>

पद्अर्थ: भउ = डर, अदब। करणी = करणीय, करने योग्य काम। सचु = सदा स्थिर रहने वाला। सारु = श्रेष्ठ। आधारु = आसरा।6।
</details>

<details><summary>दर्पण-भाषार्थ</summary>

अर्थ: हे भाई! गुरु की मति पर चलने से (मनुष्य के अंदर परमात्मा के लिए) डर-अदब पैदा होता है। (अपने अंदर) डर-अदब (पैदा करना ही) करने योग्य काम है। ये काम सदा-स्थिर रहने वाला है, यही काम (सबसे) श्रेष्ठ है। हे भाई! (इस डर-अदब की इनायत से) परमात्मा के प्यार का कीमती धन प्राप्त हो जाता है, परमात्मा का सदा-स्थिर नाम (जिंदगी का) आसरा बन जाता है।6।
</details>

<details><summary>दर्पण-पदार्थ</summary>

पद्अर्थ: तिन कै पाइ = उन के पैरों पर। लागउ = लगूँ। सवारी = सवारूँ। लई = लेता हूँ।7।
</details>

<details><summary>दर्पण-भाषार्थ</summary>

अर्थ: हे भाई! जो मनुष्य अपने गुरु का आसरा लेते हैं, मैं उनके चरणों में लगता हूँ। (इस तरह) मैं अपना जीवन सुंदर बना रहा हूँ, मैं अपने सारे खानदान के लिए भी परमात्मा की कृपा प्राप्त कर रहा हूँ।7।
</details>

<details><summary>दर्पण-पदार्थ</summary>

पद्अर्थ: ते = से, साथ। मनि = मन में। बिघनु = रुकावट।8।
</details>

<details><summary>दर्पण-भाषार्थ</summary>

अर्थ: हे भाई! गुरु की कृपा से सदा-स्थिर हरि-नाम (हृदय में आ बसता) है, महिमा की वाणी (हृदय में आ बसती) है, महिमा का शब्द प्राप्त हो जाता है। हे नानक! (कह:) हे भाई! (गुरु की कृपा से) जिस मनुष्य के मन में परमात्मा का नाम बस जाता है, उसको (जीवन-यात्रा में) कोई मुश्किल नहीं होती।8।2।
</details>

[[0639]]
<details><summary>दर्पण-पदार्थ</summary>

पद्अर्थ: सबदे = गुरु के शब्द से ही। जापदा = जान पहचान बनती है। पूरै भागि = पूरी किस्मत से। सोहागणी = अच्छे भाग्यों वाली, पति वाली। अनदिनु = हर रोज, हर वक्त। रंगु = प्रेम।1।
</details>

<details><summary>दर्पण-भाषार्थ</summary>

अर्थ: हे भाई! गुरु के शब्द से ही परमात्मा से जान-पहचान बनती है, पूरी किस्मत से (गुरु जीव को परमात्मा से) मिला देता है। हे भाई! पति-प्रभु से प्यार करने वाली जीव-स्त्रीयां सदा आत्मिक सुख पाती हैं, प्रभु से प्यार डाल के वो हर समय उसके प्रेम-रंग में रंगी रहती हैं।1।
</details>

<details><summary>दर्पण-पदार्थ</summary>

पद्अर्थ: आपे = आप ही। चढ़ाइ = चढ़ाता है। रंगि = प्रेम रंग में। रातिहो = हे रंगे हुए सज्जनों! सेती = साथ। लाइ = लगा के। रहाउ।
</details>

<details><summary>दर्पण-भाषार्थ</summary>

अर्थ: हे प्रभु जी! तू आप ही (शरण आए जीवों के दिलों पर अपने प्यार का) रंग चढ़ाता है। प्रभु के प्यारे के रंग में रंगे हुए हे भाईयो! परमात्मा से प्यार डाल के उसकी महिमा के गीत गाते रहा करो। रहाउ।
</details>

<details><summary>दर्पण-पदार्थ</summary>

पद्अर्थ: आपु = स्वै भाव। छोडि = छोड़ के। सहजु = आत्मिक अडोलता। मनि = मन में। आइ = आ के।2।
</details>

<details><summary>दर्पण-भाषार्थ</summary>

अर्थ: हे भाई! जो जीव-स्त्री स्वै भाव छोड़ के, और मन लगा के गुरु की बताए हुए कार्य करती है, (उसके अंदर) सदा आत्मिक अडोलता बनी रहती है, उसे कभी दुख छू नहीं सकता, उसके मन में परमात्मा खुद आ बसता है।2।
</details>

<details><summary>दर्पण-पदार्थ</summary>

पद्अर्थ: पिर का = पति का। जाण्ई = जाने, जानती। सा = वह (स्त्रीलिंग)। कुलखणी = बुरे लक्षणों वाली। कुनारि = बुरी स्त्री। हठि = हठ से। विणु नावै = नाम के बिना। कूड़िआरि = झूठ की बंजारनि।3।
</details>

<details><summary>दर्पण-भाषार्थ</summary>

अर्थ: हे भाई! जो जीव-स्त्री प्रभु-पति की रजा को नहीं समझती, वह बुरे लक्षणों वाली है, चंदरी है। (अगर वह दिखावे मात्र) मन के हठ से (गुरु की बताए) कार्य करती है तो भी, हे भाई! वह नाम से वंचित ही रहती है, वह झूठ की ही बंजारन बनी रहती है।3।
</details>

<details><summary>दर्पण-पदार्थ</summary>

पद्अर्थ: से = वे (बहुवचन)। मसतकि = माथे पर। भाइ = प्यार के कारण। भाइ सचै = सदा स्थिर प्रभु से प्यार के कारण। बैरागु = निर्मोहता। रवहि = याद करते हैं।4।
</details>

<details><summary>दर्पण-भाषार्थ</summary>

अर्थ: हे भाई! जिस मनुष्यों के माथे के भाग्य जाग उठते हैं वे परमात्मा की महिमा के गीत गाते हैं, सदा-स्थिर प्रभु के प्रेम की इनायत से (उनके अंदर दुनिया के मोह से) उपरामता पैदा हो जाती है। हे भाई! वह (प्रभु-प्रेम के रंग में) रंगे हुए हर वक्त परमात्मा के गुण गाते हैं, वे निडर रहते हैं, उनके अंदर गुरु की बख्शी हुई प्रभु-चरणों की लगन बनी रहती है।4।
</details>

<details><summary>दर्पण-पदार्थ</summary>

पद्अर्थ: सेवहु = सेवा भक्ति करो। मनहु = मन से। दाति = बख्शिश।5।
</details>

<details><summary>दर्पण-भाषार्थ</summary>

अर्थ: हे भाई! दिन रात उस परमात्मा की सेवा भक्ति किया करो, जो सब जीवों को मारता है और जिंदा रखता है। हे भाई! जिस परमात्मा की (जीवों पर की हुई) बख्शिश बहुत बड़ी है, उसे मन से भुलाना नहीं चाहिए।5।
</details>

<details><summary>दर्पण-पदार्थ</summary>

पद्अर्थ: मनमुखि = अपने मन के पीछे चलने वाली जीव-स्त्री। मैली = विकारों की मैल से भरी हुई। डुंमणी = दो मनों वाली, दुचिक्ती। रवै = सिमरती है। मिलि = मिल के। साचि = सदा स्थिर हरि में।6।
</details>

<details><summary>दर्पण-भाषार्थ</summary>

अर्थ: हे भाई! अपने मन के पीछे चलने वाली जीव-स्त्री विकारों की मैल से भरी रहती है, उसका मन सदा डोलता रहता है (इस वास्ते) उसे परमात्मा की हजूरी में जगह नहीं मिलती। पर, हे भाई! जब वह गुरु की शरण आ पड़ती है, तब परमात्मा के गुण याद करने लग जाती है। प्रीतम प्रभु को मिल कर वह उस सदा-स्थिर में लीन हो जाती है।6।
</details>

<details><summary>दर्पण-पदार्थ</summary>

पद्अर्थ: एतु = इस में। एतु जनमि = इस जनम में। देसी = देगा। किड़ = आवाज। किड़ी पवंदी = आवाज़ें पड़ते हुए भी, उपदेश मिलते हुए भी। मुहाइओनु = उसने (अपने आप को) लुटवा लिया। बिखिआ नो = माया की खातिर। लोभाइ = लोभ में फस के।7।
</details>

<details><summary>दर्पण-भाषार्थ</summary>

अर्थ: हे भाई! जिस ने इस मानव जन्म में परमात्मा को याद ना किया वह (परलोक में) जा के क्या मुँह दिखाएगा? (शर्मसार होगा)। हे भाई! माया की खातिर लोभ में फंस के, (सचेत रहने की) आवाजें पड़ते हुए भी उसने अपना आत्मिक जीवन लुटा लिया।7।
</details>

<details><summary>दर्पण-पदार्थ</summary>

पद्अर्थ: समालहि = याद करते हैं, हृदय में बसाते हैं। सुखि = सुख में। अपरंपर = परे से परे। गुणी = गुणों का खजाना। गहीर = गहरा, बड़े जिगरे वाला।8।
</details>

<details><summary>दर्पण-भाषार्थ</summary>

अर्थ: हे भाई! जो मनुष्य परमात्मा का नाम अपने हृदय में बसाते हैं, वे आनंद में बसते हैं उनके शरीर को सुख-शांति प्राप्त रहती है। हे नानक! (कह:) हे भाई! तू उस परमात्मा का नाम हृदय में बसाए रख, जो बहुत बेअंत है जो गुणों का मालिक है, जो बड़े जिगरे वाला है।8।3।
</details>

<details open><summary>विश्वास-प्रस्तुतिः</summary>

सोरठि महला ५ घरु १ असटपदीआ ੴ सतिगुर प्रसादि ॥
</details>

<details><summary>मूलम्</summary>

सोरठि महला ५ घरु १ असटपदीआ ੴ सतिगुर प्रसादि ॥
</details>

<details><summary>दर्पण-पदार्थ</summary>

पद्अर्थ: सभु = सारा। जिनहि = जिनि ही, जिसने ही। भाई = हे भाई! करण = जगत। करण कारण = जगत का मूल। समरथु = सब ताकतों का मालिक। जीउ = जीवात्मा। पिंडु = शरीर। दे करि = दे कर। वथु = वस्तु, क्षमता। किनि = किससे? किसके द्वारा? कहीऐ = कहा जा सकता है, बयान किया जा सकता है। किउ = कैसे? अकथु = वह जिसका स्वरूप बयान नहीं किया जा सके। गुरु गोबिंदु = गोबिंद का रूप गुरु। जिस ते = जिससे। जापै = समझते हैं। तथु = असलियत।1।
</details>

<details><summary>दर्पण-टिप्पनी</summary>

नोट: ‘जिनहि’ में से ‘जिनि’ की ‘नि’ की ‘ि’ मात्रा ‘ही’ क्रिया विशेषण के कारण हट गई है।  
नोट: ‘जिस ते’ में ‘जिसु’ की ‘ु’ मात्रा संबंधक ‘ते’ के कारण हटा दी गई है।
</details>

<details><summary>दर्पण-भाषार्थ</summary>

अर्थ: हे भाई! जिस परमात्मा ने आप ही सारा जगत पैदा किया है, जो सारे जगत का मूल है, जो सारी शक्तियों का मालिक है, जिसने अपनी वस्तु (क्षमता) दे के (मनुष्य की) जीवात्मा और शरीर पैदा किए हैं, वह कर्तार (तो) किसी भी पक्ष से बयान नहीं किया जा सकता। हे भाई उस कर्तार का रूप बताया नहीं जा सकता। उसे कैसे देखा जाए? हे भाई! गोबिंद के रूप गुरु की कीर्ति करनी चाहिए, क्योंकि गुरु से ही सारे जगत के मूल परमात्मा की सूझ पड़ सकती है।1।
</details>

<details><summary>दर्पण-पदार्थ</summary>

पद्अर्थ: देइ = देता है। हंता = नाश करने वाला। रहाउ।
</details>

<details><summary>दर्पण-भाषार्थ</summary>

अर्थ: हे मेरे मन! (हमेशा) हरि भगवान का नाम जपना चाहिए। वह भगवान अपने सेवक को अपने नाम की दाति देता है। वह सारी दुख-पीड़ाओं को नाश करने वाला है। रहाउ।
</details>

<details><summary>दर्पण-पदार्थ</summary>

पद्अर्थ: जा कै घरि = जिस (प्रभु) के घर में। नउ निधि = जगत के सारे ही नौ खजाने। भंडार = खजाने। अगम = अगम्य (पहुँच से परे)। अपार = बेअंत, जिसका परला छोर नहीं दिखता। सार = संभाल। भेटीऐ = ढूँढें। सबदि = शब्द में (जोड़ के)। मिलावणहार = मिला सकने वाला।2।
</details>

<details><summary>दर्पण-टिप्पनी</summary>

नोट: ‘जिस की’ में से ‘तिसु’ की ‘ु’ मात्रा संबंधक ‘की’ के कारण हटा दी गई है।
</details>

<details><summary>दर्पण-भाषार्थ</summary>

अर्थ: हे भाई! जिस प्रभु के घर में हरेक चीज मौजूद है, जिस के घर में जगत के सारे नौ ही खजाने विद्यमान हैं, जिसके घर में भंडारे भरे पड़े हैं, उसका मूल्य नहीं आंका जा सकता। वह सबसे ऊँचा है, वह अगम्य (पहुँच से परे) है, वह बेअंत है। हे भाई! वह प्रभु सारे जीवों की पालना करता है, वह सदा ही (सब जीवों की) संभाल करता है। (उसका दर्शन करने के लिए) हे भाई! पूरे गुरु को मिलना चाहिए, (गुरु ही अपने) शब्द में जोड़ के परमात्मा के साथ मिला सकने वाला है।2।
</details>

<details><summary>दर्पण-पदार्थ</summary>

पद्अर्थ: सचे = सदा कायम रहने वाले परमात्मा के। सरेवीअहि = सेवे जाने चाहिए। भ्रमु = भटकना। मिलि = मिल के। मांजीऐ = मांजना चाहिए। कै नामि = के नाम में। गिआन = आत्मिक जीवन की सूझ। अगिआनता = आत्मिक जीवन का अज्ञान। कमल परगासु = (हृदय के) कमल फूल का खिलना। सभि = सारे।3।
</details>

<details><summary>दर्पण-भाषार्थ</summary>

अर्थ: हे भाई! सदा-स्थिर रहने वाले परमात्मा के चरण हृदय में बसा के रखने चाहिए, (इस तरह मन के) भ्रम का (भटकना का) (हरेक किस्म के) डर का नाश हो जाता है। हे भाई! साधु-संगत में मिल के मन को साफ करना चाहिए (इस तरह) परमात्मा के नाम में (मन का) निवास हो जाता है। (साधु-संगत की इनायत से) हे भाई! आत्मिक जीवन के पक्ष से अज्ञानता का अंधकार (मनुष्य के अंदर से) मिट जाता है (हृदय का) कमल पुष्प खिल उठता है। हे भाई! गुरु के वचन पर चलने से आत्मिक आनंद पैदा होता है। सारे फल गुरु के पास हैं।3।
</details>

[[0640]]
<details><summary>दर्पण-पदार्थ</summary>

पद्अर्थ: मेरा तेरा = मेर तेर, भेद भाव। होईऐ = बन जाना चाहिए। धूरि = राख। घटि घटि = हरेक घट में। हजूरि = अंग संग हो के। जितु = जिस में। दिनि = दिन में। जितु दिनि = जिस दिन में। तितु दिनि = उस दिन में। मरीऐ = मरते हैं। झूरि = पछता के। करन करावन समरथो = सब कुछ कर सकने वाला और (जीवों से) करवा सकने वाला। कला = शक्ति।4।
</details>

<details><summary>दर्पण-भाषार्थ</summary>

अर्थ: हे भाई! भेद भाव त्याग देने चाहिए, सबके चरणों की धूल बन जाना चाहिए। हे भाई! परमात्मा हरेक शरीर में बस रहा है, वह सबके अंग-संग हो के (सबके कामों को) देखता है (सबकी बातें) सुनता है। हे भाई! जिस दिन परमात्मा भूल जाए, उस दिन दुखी हो के (हम) आत्मिक मौत सहेड़ लेते हैं। हे भाई! (ये याद रखो कि) परमात्मा सब कुछ कर सकने वाला है और (जीवों से) करवा सकने वाला है। परमात्मा में सारी ताकतें मौजूद हैं।4।
</details>

<details><summary>दर्पण-पदार्थ</summary>

पद्अर्थ: पदारथु = कीमती धन। मोह बिनासु = मोह का नाश। तिसु भावै = उस (परमात्मा) को अच्छा लगे। हिरदै = हृदय में। गुरमुखि = गुरु की शरण पड़ने से। रिदै = दिल में। परगासु = प्रकाश। प्रगट भइआ = उघड़ आया, सामने आ गया। परतापु = ताकत। मउलिआ = खिला हुआ।5।
</details>

<details><summary>दर्पण-भाषार्थ</summary>

अर्थ: हे भाई! (जिस मनुष्य के हृदय में परमात्मा के) प्यार का कीमती धन मौजूद है, हरि-नाम मौजूद है (उसके अंदर से) माया के मोह का नाश हो जाता है। हे भाई! उस परमात्मा को (जब) अच्छा लगे तब वह (जिसको अपने चरणों में) मिला लेता है (उसके) हृदय में उस प्रभु के नाम का निवास हो जाता है। हे भाई! गुरु के सन्मुख होने से (हृदय का) कमल फूल खिल उठता है, दिल में (आत्मिक जीवन की सूझ का) प्रकाश हो जाता है। हे भाई! (गुरु की शरण पड़ने से मनुष्य के अंदर) परमात्मा की ताकत प्रकट हो जाती है (मनुष्य को समझ आ जाता है कि परमात्मा बेअंत शक्तियों का मालिक है, और प्रभु की ताकत से ही) धरती खिली हुई है, आकाश खिला हुआ है।5।
</details>

<details><summary>दर्पण-पदार्थ</summary>

पद्अर्थ: गुरि = गुरु ने। संतोखिआ = संतोष दिया। अहि = दिन। निसि = रात। भाउ = प्रेम। रसना = जीभ (से)। रवै = स्मरण करता है। साचा = सदा कायम रहने वाला। सुआउ = स्वार्थ, उद्देश्य, लक्ष्य। करनी = कर्णों से, कानों से। जीअड़ा = (दुर्भाग्य भरी) जीवात्मा। जलि जाउ = जल जाए, (विकारों में) जल जाती है।6।
</details>

<details><summary>दर्पण-भाषार्थ</summary>

अर्थ: हे भाई! जिस मनुष्य को पूरे गुरु ने संतोख की दाति दे दी, (उसके अंदर) दिन रात (प्रभु चरणों का) प्यार बना रहता है, वह मनुष्य सदा (अपनी) जीभ से परमात्मा का नाम जपता रहता है। (नाम जपने का ये) स्वाद (ये) निशाना (उसके अंदर) सदा कायम रहता है। हे भाई! वह मनुष्य अपने कानों से (परमात्मा की महिमा) सुन-सुन के आत्मिक जीवन हासिल करता रहता है, (वह प्रभु-चरणों में) अटल स्थान की प्राप्ति बनाए रहता है।  
पर, हे भाई! जिस मनुष्य को (गुरु पर) ऐतबार नहीं होता उसकी (दुर्भाग्यपूर्ण) जीवात्मा (विकारों में) जल जाती है (और आत्मिक मौत सहेड़ लेती है)।6।
</details>

<details><summary>दर्पण-पदार्थ</summary>

पद्अर्थ: साहिबै = साहिब में। हउ = मैं। तिस कै = उससे। बलि = सदके। जाउ = जाऊँ। देइ = देता है। संबाहे = पहुँचाता है। सासि सासि = हरेक सांस में। गूढ़ा = गाढ़ा प्रेम रंग देने वाला। भेटीऐ = मिल जाते हैं। करमाउ = किस्मत से।7।
</details>

<details><summary>दर्पण-टिप्पनी</summary>

नोट: ‘तिस कै’ में ‘तिसु’ की ‘ु’ मात्रा संबंधक ‘कै’ के कारण हटा दी गई है।
</details>

<details><summary>दर्पण-भाषार्थ</summary>

अर्थ: हे भाई! मेरे मालिक प्रभु में बेअंत गुण हैं, मैं उससे सदके-कुर्बान जाता हूँ। हे भाई! वह मालिक गुणहीन को (भी) पालता है, वह निआसरे मनुष्य को सहारा देता है। वह मालिक हरेक सांस के साथ रिजक पहुँचाता है, उसका नाम (स्मरण करने वाले के मन पर प्रेम का) गाढ़ा रंग चढ़ा देता है। हे भाई! जिस मनुष्य को सच्चा गुरु मिल जाता है (उसको प्रभु मिल जाता है) उसकी किस्मत जाग जाती है।7।
</details>

<details><summary>दर्पण-पदार्थ</summary>

पद्अर्थ: न जीवीऐ = जी नहीं सकते, आत्मिक जीवन नहीं मिल सकता। कला = ताकतें। सासि = (हरेक) सांस के साथ। गिरासि = ग्रास के साथ। सासि गिरासि = सांस लेते हुए और खाते हुए। पेखउ = मैं देखता हूँ। हजूरि = अंग संग। साधू संगि = गुरु की संगति में। मरदे = आत्मिक मौत सहेड़ते हैं। झूरि = चिंतातुर हो के।8।
</details>

<details><summary>दर्पण-भाषार्थ</summary>

अर्थ: हे भाई! वह परमात्मा सारी ही ताकतों से भरपूर है, उस (की याद) के बिना एक घड़ी भी (मनुष्य का) आत्मिक जीवन कायम नहीं रह सकता। हे भाई! मैं तो उस परमात्मा को अपने अंग-संग बसता देखता हूँ, मुझे वह खाते हुए सांस लेते हुए कभी भी नहीं भूलता। हे भाई! जिस मनुष्य को परमात्मा ने गुरु की संगति में मिला दिया, उसे वह परमात्मा हर जगह मौजूद दिखाई देने लग जाता है। पर, हे भाई! जिनके अंदर परमात्मा का प्यार पैदा नहीं होता, वह सदा चिंतातुर हो-हो के आत्मिक मौत मरता रहता है।8।
</details>

<details><summary>दर्पण-पदार्थ</summary>

पद्अर्थ: अंचलि = पल्ले से। भउजलु = संसार समुंदर। करि = कर के। नदरि = मेहर की निगाह। निहालिआ = देखा। कीतोनु = उस ने किया। अंगु = पक्ष। अपारु = बेअंत। सीतल = ठंडा। अधारु = आसरा। किलबिख = पाप। काटणहारु = काट सकने वाला। जि = जो।9।
</details>

<details><summary>दर्पण-भाषार्थ</summary>

अर्थ: हे भाई! (शरण में आए मनुष्य को) अपने पल्लू से लगा के परमात्मा खुद इस दुख-रूपी संसार-समुंदर से पार लंघा लेता है। प्रभु (उस पर) कृपा करके (उसको) मेहर की निगाह से देखता है, उसका बेअंत पक्ष करता है। हे भाई! मनुष्य का मन ठंडा हो जाता है, शरीर शांत हो जाता है, वह (अपने आत्मिक जीवन के लिए) नाम की खुराक़ (खाता है), नाम का सहारा लेता है। हे नानक! (कह:) हे भाई! उस परमात्मा की शरण पड़ो, जो सारे पाप काट सकता है।9।1।
</details>

<details><summary>दर्पण-पदार्थ</summary>

पद्अर्थ: मात गरभ = माता का पेट। सागरो = समुंदर। तह = वहाँ, उस पेट में। काढि = निकाल के। बिखु = जहर, आत्मिक जीवन को खत्म करने वाले मोह का जहर। पसरीआ = बिखेर दी। करमु = बख्शिश। तिसु = उस मनुष्य को। आराधे = स्मरण करता है। सासि सासि = हरेक सांस के साथ। लिव = लगन, प्रीति।1।
</details>

<details><summary>दर्पण-टिप्पनी</summary>

नोट: ‘जिस नो’ में से ‘जिसु’ की ‘ु’ मात्रा संबंधक ‘नो’ के कारण हटा दी गई है।
</details>

<details><summary>दर्पण-भाषार्थ</summary>

अर्थ: हे प्यारे (भाई)! माँ का पेट दुखों का समुंदर है, वहाँ (प्रभु ने जीव से) अपने नाम का स्मरण करवाया (और, इसे दुखों से बचाए रखा)। माँ के पेट में से निकाल के (जन्म दे के, प्रभु ने जीव के लिए, आत्मिक जीवन को समाप्त कर देने वाली माया के मोह का) जहर बिखेर दिया (और, इस तरह जीव के हृदय में) माया का मोह बढ़ा दिया। हे भाई! जिस मनुष्य पर प्रभु स्वयं मेहर करता है, उसको पूरे गुरु से मिलवाता है। वह मनुष्य हरेक सांस के साथ परमात्मा का स्मरण करता है, और, परमात्मा के नाम की लगन (अपने अंदर) बनाए रखता है।1।
</details>

<details><summary>दर्पण-पदार्थ</summary>

पद्अर्थ: मनि = मन में। तनि = तन में, हृदय में। टेक = आसरा। अवरु = कोई और। अंतरजामी = दिल की जानने वाला। रहाउ।
</details>

<details><summary>दर्पण-भाषार्थ</summary>

अर्थ: हे प्यारे प्रभु! (मेरे) मन में (मेरे) हृदय में सदा तेरा ही आसरा है (तू ही माया के मोह से बचाने वाला है)। हे प्यारे प्रभु! तू ही सबके दिलों की जानने वाला है। तेरे बिना और कोई नहीं जो सब कुछ करने की सामर्थ्य वाला हो। रहाउ।
</details>

<details><summary>दर्पण-पदार्थ</summary>

पद्अर्थ: कोटि = करोड़ों। भ्रमि = भटक के। पाइ = पा के, सह के। साचा = सदा कायम रहने वाला। जिन = जिन्हें। भेटै = मिलता है। नाइ = नाम में। साचै नाइ = सदा स्थिर रहने वाले प्रभु के नाम में। तिना पिछे = उन की शरण पड़ कर। छुटीऐ = (माया के मोह से) बच जाते हैं।2।
</details>

<details><summary>दर्पण-भाषार्थ</summary>

अर्थ: हे भाई! अनेक जूनियों के दुख सह के करोड़ों जन्मों में भटक के (जीव मनुष्य के जन्म में) आता है, (पर, यहाँ इसे) सदा कायम रहने वाला मालिक भूल जाता है, और इसे बड़ी सजा मिलती है। हे भाई! जिस मनुष्यों को पूरा गुरु मिल जाता है, वे सदा-स्थिर प्रभु के नाम में तवज्जो जोड़ते हैं। हे भाई! जो मनुष्य सदा-स्थिर प्रभु की शरण में पड़े रहते हैं, उनके पद्-चिन्हों पर चल के (माया के मोह के जहर से) बचा जाता है।2।
</details>

[[0641]]
<details><summary>दर्पण-पदार्थ</summary>

पद्अर्थ: तिनि = उस (मीठे) ने। तनि = शरीर में। कउड़ा = दुखदाई। पतिसटिआ = प्रस्थापित हुआ, टिक गया (प्रस्था = to stand firmly)। सोगु = ग़म, चिन्ता। भोग = दुनिया के स्वादिष्ट पदार्थ। भुंचाइ = खिला के। भुलाइअनु = उस (प्रभु) ने भुलवा दिए, गलत राह पर डाल दिया। विजोगु = विछोड़ा। गुर मेलि = गुरु को मिला के। उधारिआ = विकारों से बचा लिया। तिन संजोगु = उनका (प्रभु से) मिलाप। धुरे = धुर से ही, प्रभु की हजूरी से ही। पइआ = लिखा पड़ा था।3।
</details>

<details><summary>दर्पण-टिप्पनी</summary>

नोट: ‘तिस ते’ में से ‘तिसु’ की ‘ु’ मात्रा संबंधक ‘ते’ के कारण हटा दी गई है।
</details>

<details><summary>दर्पण-भाषार्थ</summary>

अर्थ: हे भाई! मनुष्य ने (सारी उम्र दुनिया के पदार्थों को) मीठा समझ के खाया, उस मीठे ने (उसके) शरीर में रोग पैदा कर दिए। वह रोग दुखदाई हो के शरीर में पक्का टिक जाता है उस (रोग) से चिन्ता-ग़म पैदा होती है। दुनियावी पदार्थ खिला-खिला के उस परमात्मा ने (खुद ही जीव को) गलत रास्ते पर डाल रखा है। (परमात्मा से जीव का) विछोड़ा खत्म होने को नहीं आता। जिस जीवों को गुरु से मिला के प्रभु ने (पदार्थों के भोगों से) बचा लिया, धुर से लिखे अनुसार उनका (परमात्मा से) मिलाप हो गया।3।
</details>

<details><summary>दर्पण-पदार्थ</summary>

पद्अर्थ: लालचि = लालच में। अटिआ = लिबड़ा हुआ। चिति = चिक्त में। मूलि = बिल्कुल ही। पारब्रहम = हे परमात्मा! से तन = (बहुवचन) वह शरीर। धूड़ि = मिट्टी, ख़ाक। बिललाट = विरलाप। करहि = करते हैं। सूलु = पीड़ा। तिन का मूलु = उनका आत्मिक जीवन की संपत्ति। रहिआ = बचा रहता है।4।
</details>

<details><summary>दर्पण-भाषार्थ</summary>

अर्थ: हे प्यारे प्रभु! जो मनुष्य (सदा) माया के लालच में फसे रहते हैं, उनके चिक्त में तू बिल्कुल ही नहीं बसता। हे मालिक प्रभु! जिनको तेरी याद भूल जाती है वह शरीर (आत्मिक जीवन की पूंजी बनाए बग़ैर ही) मिट्टी हो जाते हैं। (माया के मोह के कारण दुखी हो हो के) वे बहुत बिलकते हैं, पर उनके अंदर का वह दुख दूर नहीं होता।  
हे भाई! गुरु से मिल के जिनका जीवन परमात्मा सुंदर बना देता है, उनके आत्मिक जीवन की पूंजी बची रहती है।4।
</details>

<details><summary>दर्पण-पदार्थ</summary>

पद्अर्थ: साकत संगु = परमात्मा से टूटे हुए मनुष्य का साथ। कीजई = करना चाहिए। जे का = जितना। पारि वसाइ = बस चल सके। जिसु मिलिऐ = जिस (साकत) को मिलने से। सुो = (असल शब्द ‘सो’ है यहाँ ‘सु’ पढ़ना है)। मुहि कालै = काले मुँह से, बदनामी कमा के। उठि = उठ के। मनमुखि = अपने मन के पीछे चलने वाला मनुष्य। ढोई = जगह, आसरा। गुर मेलि = गुरु को मिला के। पूरी पाइ = सफलता प्रज्ञपत होती है।5।
</details>

<details><summary>दर्पण-भाषार्थ</summary>

अर्थ: हे भाई! जहाँ तक बस चले, परमात्मा से टूटे हुए मनुष्य का संग नहीं करना चाहिए, क्योंकि उस मनुष्य को मिलने से परमात्मा बिसर जाता है। (जो मनुष्य साकत का संग करता है) वह बदनामी कमा के दुनिया से चला जाता है। हे भाई! अपने मन के पीछे चलने वाले मनुष्य को परमात्मा की दरगाह में जगह नहीं मिलती, (उसे बल्कि वहाँ) सजा मिलती है। पर, हे भाई! गुरु से मिला के जिस मनुष्यों का जीवन परमात्मा ने सुंदर बना दिया है, उनको सफलता प्राप्त होती है।5।
</details>

<details><summary>दर्पण-पदार्थ</summary>

पद्अर्थ: संजम = जुगति। सहस = हजारों। नालि न चली = मदद नहीं करती। ते = से। कुलि = कुल में, खानदान में। गालि = कलंक। कूड़ु = झूठ। मिलाइओनु = उस (परमात्मा) ने मिला दिया। साचा = सदा स्थिर। समालि = समाले, संभालते हैं, हृदय में बसाते हैं।6।
</details>

<details><summary>दर्पण-भाषार्थ</summary>

अर्थ: हे भाई! (व्रत नियम आदि) हजारों संयम और हजारों समझदारियां (अगर मनुष्य करता रहे, तो इनमें से) एक भी (परलोक में) मदद नहीं करते। जो लोग परमात्मा से मुँह फेरे रहते हैं, उनके (तो) खानदान को (भी) कलंक का टीका लग जाता है। (साकत मनुष्य हृदय में) बसते (कीमती हरि-नाम) पदार्थ से सांझ नहीं डालता (दुनिया के नाशवान पदार्थों से ही मोह डाले रखता है, पर कोई भी) नाशवान पदार्थ (परलोक में) साथ नहीं जाता। हे भाई! जिस मनुष्यों को उस परमात्मा ने गुरु मिला दिया है वह मनुष्य सदा कायम रहने वाला हरि नाम (अपने दिल में) बसाए रखते हें।6।
</details>

<details><summary>दर्पण-पदार्थ</summary>

पद्अर्थ: सतु = दान, सेवा। गिआनु = आत्मिक जीवन की सूझ। धिआनु = प्रभु चरणों में तवज्जो को जोड़े रखना। जिस नो = जिस पर। अनदिनु = हर रोज, हर वक्त। रवै = याद करता है। अंम्रिति = अमृत से, आत्मिक जीवन देने वाले नाम जल से। पूर भरे = भरपूर। सागरु = समंद्र। भवजलु = संसार समुंदर। परे = पहुँच गए। जिसु भावै = जो तुझे अच्छा लगता है। मेलि लैहि = तू मिला लेता है। खरे = अच्छे, अच्छे जीवन वाले।7।
</details>

<details><summary>दर्पण-टिप्पनी</summary>

नोट: ‘जिस नो’ में ‘जिसु’ की ‘ु’ मात्रा संबंधक ‘नो’ के कारण हटा दी गई है।
</details>

<details><summary>दर्पण-भाषार्थ</summary>

अर्थ: हे भाई! जिस मनुष्य पर परमात्मा मेहर की निगाह करता है, उसके अंदर सेवा-संतोख, ज्ञान-ध्यान (आदि गुण पैदा हो जाते हैं)। वह मनुष्य हर वक्त परमात्मा की महिमा करता रहता है, परमात्मा के गुण याद करता रहता है, (उसका हृदय) आत्मिक जीवन देने वाले नाम-जल से नाको-नाक भरा रहता है। (हे भाई! जिस मनुष्यों पर प्रभु की मेहर की निगाह होती है) वे मनुष्य दुखों के समुंदर से पार लांघ जाते हैं वे संसार-समुंदर को पार हो जाते हैं।7।
</details>

<details><summary>दर्पण-पदार्थ</summary>

पद्अर्थ: संम्रथ = समर्थ, सारी ताकतों का मालिक। पुरखु = सर्व व्यापक। देउ = प्रकाश रूप। ताणु = आसरा। जि = जो। अंतरजामी = दिल की जानने वाला। जाणु = सुजान, समझदार। हलतु = ये लोक। पलतु = परलोक। मसतकि = माथे पर। सचु = सदा स्थिर रहने वाला। नीसानु = निशान, मोहर। सद = सदा।8।
</details>

<details><summary>दर्पण-टिप्पनी</summary>

नोट: ‘तिस का’ में ‘तिसु’ की ‘ु’ मात्रा संबंधक ‘का’ के कारण हटा दी गई है।
</details>

<details><summary>दर्पण-भाषार्थ</summary>

अर्थ: हे भाई! परमात्मा सारी ताकतों का मालिक है, सर्व-व्यापक है, दया का घर है, प्रकाश-स्वरूप है। भक्तों को (हमेशा) उसका आसरा रहता है। हे भाई! भक्त उस परमात्मा की शरण में पड़े रहते हैं, जो सबके दिलों की जानने वाला है, और समझदार है। हे भाई! जिस मनुष्य के माथे पर (प्रभु) सदा कायम रहने वाली मोहर लगा देता है, उसका ये लोक और परलोक सँवर जाता है।  
हे नानक! कह: हे भाई! (मेरी तो सदा यही तमन्ना है) कि वह परमात्मा मुझे कभी ना भूले। मैं (उससे) सदा सदके जाता हूँ।8।2।
</details>

<details open><summary>विश्वास-प्रस्तुतिः</summary>

सोरठि महला ५ घरु २ असटपदीआ ੴ सतिगुर प्रसादि ॥
</details>

<details><summary>मूलम्</summary>

सोरठि महला ५ घरु २ असटपदीआ ੴ सतिगुर प्रसादि ॥
</details>

<details><summary>दर्पण-पदार्थ</summary>

पद्अर्थ: पढ़िओ = पढ़ा (कईयों ने)। अरु = और। निवलि = खड़े हो के, घुटनों पे हाथ रख के, सांस बाहर की ओर खींच के, आंतों को घुमाना = इससे पेट की आंतें साफ रहती हैं, कब्ज़ नहीं रहती। निउली कर्म सुबह ख़ाली पेट किया जाता है। भुअंगम = भुयंगम्, पीठ की रीढ़ की हड्डी के साथ-साथ कुण्डलनी नाड़ी जिसकी शकल सर्पणी जैसी है। इस रास्ते से सांस चढ़ाते हैं। साधे = साध लिए (कईयों ने)। सिउ = से। संगु = साथ। छुटकिओ = छूट सका, खत्म हो सका। अधिक = बहुत ज्यादा। अहंबुधि = अहंकार भरी बुद्धि। बाधे = बंध गए।1।
</details>

<details><summary>दर्पण-भाषार्थ</summary>

अर्थ: हे भाई! कोई मनुष्य वेद (आदि धर्म-पुस्तकों को) पढ़ता है और विचारता है। कोई मनुष्य निवली कर्म करता है, कोई कुण्डलनी नाड़ी के रास्ते प्राण चढ़ाता है। (पर इन साधनों से कामादिक) पाँचों से साथ खतम नहीं हो सकता। (बल्कि) ज्यादा अहंकार में (मनुष्य) बंध जाता है।1।
</details>

<details><summary>दर्पण-पदार्थ</summary>

पद्अर्थ: पिआरे = हे सज्जन! इन बिधि = इन तरीकों से। मै = मेरे देखते हुए। हारि = हार के, इन कर्मों से जब कुछ ना बना तो इनका आसरा त्याग के। परिओ = पड़ा हूँ। कै दुआरै = के दर पे। बिबेका = परख। रहाउ।
</details>

<details><summary>दर्पण-भाषार्थ</summary>

अर्थ: हे भाई1 मेरे देखते हुए ही लोग अनेक ही (निहित हुए धार्मिक) कर्म करते हैं, पर इन तरीकों से परमात्मा के चरणों में जुड़ा नहीं जा सकता। हे भाई! मैं तो इन कर्मों का आसरा छोड़ के मालिक प्रभु के दर पर आ गिरा हूँ (और प्रार्थना करता रहता हूँ - हे प्रभु! मुझे भलाई बुराई की) परख कर सकने वाली अक्ल दे। रहाउ।
</details>

<details><summary>दर्पण-पदार्थ</summary>

पद्अर्थ: मोनि भइओ = कोई चुप्पी साधे बैठा है। करपाती = (कर = हाथ। पात्र = बर्तन) हाथों को ही बर्तन बना के रखने वाला। माही = में। तट = दरिया का किनारा। सभ = सारी। भ्रमिओ = भटकता फिरा। दुबिधा = दु चिक्ता पन, मेर तेर, डाँवा डोल मानसिक दशा। छुटकै नाही = समाप्त नहीं होती।2।
</details>

<details><summary>दर्पण-भाषार्थ</summary>

अर्थ: हे भाई! कोई मनुष्य चुप साधे बैठा है, कोई कर पाती बन गया है (बर्तनों की जगह अपना हाथ ही बरतता है), कोई जंगलों में नंगा घूमता फिरता है। कोई मनुष्य सारे तीर्थों का रटन कर रहा है, कोई सारी धरती का भ्रमण कर रहा है, (पर इस तरह भी) मन की डांवा-डोल स्थिति समाप्त नहीं होती।2।
</details>

[[0642]]
<details><summary>दर्पण-पदार्थ</summary>

पद्अर्थ: कामना = इच्छा, फुरना। सिरि = सिर पर। करवत = आरा, शिव जी वाला आरा जो बानारस के शिव मंदिर में है। शिव लोक पहुँचने की चाहत वाले कई भटके हुए लोग अपने आप को इस आरे से चिरवा लेते हैं। इह बिधि = इस तरीके से।3।
</details>

<details><summary>दर्पण-भाषार्थ</summary>

अर्थ: हे भाई! कोई मनुष्य अपनी मनोकामना के अनुसार तीर्थों पे जा बसा है, (मुक्ति का चाहवान अपने) सिर पर (शिव जी वाला) आरा रखवाता है (और, अपने आप को चिरवा लेता है)। पर अगर कोई मनुष्य (ऐसे) लाखों ही प्रयत्न करे, इस तरह भी मन की (विकारों की) मैल नहीं उतरती।3।
</details>

<details><summary>दर्पण-पदार्थ</summary>

पद्अर्थ: कनिक = सोना। कामिनी = स्त्री। हैवर = (हयवर) बढ़िया घोड़े। गैवर = (गजवर) बढ़िया हाथी। दातारा = देने वाला। अरपे = दान करता। हरि दुआरा = हरि के दर पे।4।
</details>

<details><summary>दर्पण-भाषार्थ</summary>

अर्थ: हे भाई! कोई मनुष्य सोना, स्त्री, बढ़िया घोड़े, बढ़िया हाथी (और ऐसे ही) कई किसमों के दान करने वाला है। कोई मनुष्य अन्न दान करता है, कपड़े दान करता है, जमीन दान करता है। (इस तरह भी) परमात्मा के दर पर पहुँचा नहीं जा सकता।4।
</details>

<details><summary>दर्पण-पदार्थ</summary>

पद्अर्थ: अरचा = मूर्ति पूजा। बंधन = नमस्कार। डंडउत = डंडे की तरह सीधे लंबे लेट के नमस्कार करनी। खटु = छह। खटु करमा = ब्राहमण के लिए छह जरूरी धार्मिक कर्म: विद्या पढ़नी और पढ़ानी, यज्ञ करना और करवाना, दान लेना और देना। रतु रहता = मगन रहता है। हउ हउ = मैं मैं। इह जुगता = इस तरीके से।5।
</details>

<details><summary>दर्पण-भाषार्थ</summary>

अर्थ: हे भाई! कोई मनुष्य देव-पूजा में, देवताओं को नमस्कार दंडवत करने में, खट् कर्म करने में मस्त रहता है। पर वह भी (इन निहित हुए धार्मिक कर्मों को करने के कारण अपने आप को धार्मिक समझ के) अहंकार करता-करता (माया के मोह के) बंधनो में जकड़ा रहता है। इस ढंग से भी परमात्मा को नहीं मिला जा सकता।5।
</details>

<details><summary>दर्पण-पदार्थ</summary>

पद्अर्थ: सिध = योगासनों में सिद्ध हुए योगी। रहिआ = थक गया। आरजा = उम्र। संगु = साथ। गहिआ = मिला।6।
</details>

<details><summary>दर्पण-भाषार्थ</summary>

अर्थ: जोग-मत में सिद्धों के प्रसिद्ध चौरासी आसन हैं। ये आसन कर करके भी मनुष्य थक जाता है। उम्र तो लंबी कर लेता है, पर इस तरह परमात्मा से मिलाप का संजोग नहीं बनता, बार बार जनम मरन के चक्कर में पड़ा रहता है।6।
</details>

<details><summary>दर्पण-पदार्थ</summary>

पद्अर्थ: लीला = रंग तमाशे। रचना = ठाठ बाठ। अफारा = जिसे कोई मोड़ न सके। चोआ = इत्र। घोर = भयानक।7।
</details>

<details><summary>दर्पण-भाषार्थ</summary>

अर्थ: हे भाई! कई ऐसे हैं जो राज हकूमत के रंग तमाशे भोगते हैं, राजाओं वाले ठाठ-बाठ बनाते हैं, लोगों पर हुक्म चलाते हैं, कोई उनका हुक्म मोड़ नहीं सकता। सुंदर स्त्री की सेज भोगते हैं, (अपने शरीर पर) चंदन व इत्र लगाते हैं। पर ये सब कुछ तो भयानक नर्क की ओर ले जाने वाले हैं।7।
</details>

<details><summary>दर्पण-पदार्थ</summary>

पद्अर्थ: कीरति = महिमा। करमन कै सिरि = सब (धार्मिक) कामों के सिर पर, सब कर्मों से श्रेष्ठ। पुरब लिखे का = पहले जन्म में किए कर्म के अनुसार।8।
</details>

<details><summary>दर्पण-भाषार्थ</summary>

अर्थ: हे भाई! साधु-संगत में बैठ के परमात्मा की महिमा करनी- ये कर्म और सारे कर्मों से श्रेष्ठ है। पर, हे नानक! कह: ये अवसर उस मनुष्य को ही मिलता है जिसके माथे पर पूर्बले किए कर्मों के संस्कारों के अनुसार लेख लिखा होता है।8।
</details>

<details><summary>दर्पण-पदार्थ</summary>

पद्अर्थ: रंगि = रंग में। माता = मस्त। कीरतनि = कीर्तन मे। राता = रंगा हुआ। रहाउ दूजा।
</details>

<details><summary>दर्पण-भाषार्थ</summary>

अर्थ: हे भाई! तेरा सेवक तेरी महिमा के रंग में मस्त रहता है। हे भाई! दीनों के दुख दूर करने वाला परमात्मा जिस मनुष्य पर दयावान होता है, उसका ये मन परमात्मा की महिमा के रंग में रंगा रहता है। रहाउ दूजा।1।3।
</details>

<details><summary>दर्पण-भाव</summary>

वार का भाव:  
पौड़ी वार भाव:  
परमात्मा ने इस जगत की खेल खुद बनाई है, और हर जगह उसकी अपनी ही लहर रुमक रही है; पर, ये समझ गुरु के द्वारा ही आती है और गुरु के द्वारा मार्ग पर चल के ही प्रभु की ये महिमा कही जा सकती है।  
यद्यपि माया-रहित प्रभु की ही जीवन लहर हर जगह है, पर जीव माया के कारण मूर्खपने में लगा रहता है; जिस पर प्रभु की मेहर की नजर होती है वह गुरु के बताए हुए राह पर चल के प्रभु की महिमा की कार करता है।  
इस जगत रचना में त्रिगुणी माया भी ईश्वर ने स्वयं ही बनाई है, इसके मोह में फस के अहंकार के कारण जीव जनम-मरण के चक्कर में पड़ जाता है; पर, जिस पे प्रभु की मेहर हो उसको सतिगुरु ये भुलेखा समझा देता है।  
परमात्मा का कोई ऐसा खास रूप नहीं, कोई रेखा नहीं जिसकी जीव को समझ पड़ सके, इसलिए जीव अपने आप उसकी महिमा कर ही नहीं सकता; पूरे गुरु के बताए हुए राह पर चल के ही प्रभु के दीदार हो सकते हैं।  
इस जगत को बनाने वाला परमात्मा हलांकि हरेक के अंदर आप मौजूद है, पर जीव माया के धंधों में लग के उसको भुलाए रखते हैं और गलत राह पर पड़े रहते हैं; जिस मनुष्य पर वह मेहर करता है वह माया के मोह में से निकल के गुरु चरणों से प्यार डालता है और भक्ति करता है।  
जिस माया की मौजों में उलझ के मनुष्य प्रभु को बिसारता है और पाप कमाता है उसका साथ कुसंभ के रंग की तरह थोड़े ही दिन रहता है। जगत से चलने के वक्त किए विकारों के कारण घबराता है और पछताता है।  
पर, जो मनुष्य प्रभु का स्मरण करता है, वह विकारों से बचा रहता है, उसको मौत से कभी घबराहट नहीं होती, वह प्रभु की हजूरी में इज्जत कमा के जाता है। कोई डर, कोई भटकना उसे नहीं रहती। पर, इस राह पर वही चलता है जो प्रभु की मेहर से गुरु के दर पर आता है।  
जो भाग्यशाली लोग गुरु की शरण आते हैं, वे मिल के सतसंग में प्रभु की महिमा करते हैं और सुनते हैं, विकारों में पड़ने की जगह उनका मन प्रभु के नाम में पतीजा रहता है। ऐसे सत्संगियों के दर्शन मुबारक हैं, वे और लोगों को भी परमात्मा की ओर जोड़ते हैं।  
जो मनुष्य परमात्मा के नाम में मस्त रहते हैं, उन्हें नाम जपने की इनायत से प्रभु हर जगह बसता प्रतीत होता है, इस वास्ते उन्हें कोई डर नहीं व्याप्तता। पर, ये दाति प्रभु की अपनी मेहर से गुरु के सन्मुख होने से ही मिलती है।  
माया का प्यार और नाम की लगन- दोनों का मेल नहीं हो सकता। जिस मनुष्य का मन दुनियावी मौज-मेलों में भेदा हुआ है, उसकी तवज्जो उधर ही रहती है। पर जिस पर मेहर हो, वह गुरु की शरण पड़ कर ‘नाम’ से प्यार करता है और माया का मोह उसे आकर्षित नहीं कर सकता।  
ये मानव शरीर, मानो, चोली है जो परमात्मा ने अपने पहनने के लिए बनाई है, ये चोली उसे तभी अच्छी लग सकती है अगर इसे भक्ति के रंग से सँवारा जाए, जैसे औरतें कढ़ाई करके फुलकारी को संभाल के बर्तती हैं। पर, ये भक्ति गुरु की शरण पड़ने से ही हो सकती है।  
परमात्मा को मिलने का रास्ता गुरमुखों का संग करने से ही मिलता है, ज्यों-ज्यों उनके साथ मिल के गुण ग्रहण करते जाएं और नाम स्मरण करें त्यों-त्यों जीवन सुखी होता है। गुरु के बताए राह की समझ सत्संगियों से ही पड़ती है।  
महिमा करने वाला मनुष्य लोक परलोक दोनों ही जगह शोभा कमाता है; जिसे नाम-अमृत का रस आया है उसकी तृष्णा मिट जाती है; पर इस राह पर वही चलता है जिस पर मेहर हो और जो गुरु की शरण पड़े।  
जो मनुष्य गुरु के सन्मुख हो के नाम जपता है, वह परमात्मा के रचे सब लोगों से उसी तरह प्यार करने लग जाता है जैसे वह अपने मित्रों-पुत्रों व भाईयों से करता है; ये नया आत्मिक जीवन उसे मिलता है।  
दुनिया के धन-पदार्थ, महल-माढ़ियां, घोड़े आदि- इनमें से किसी से भी आखिर तक साथ नहीं निभता, अंत समय साथ टूटते हुए मन बहुत दुखी होता है। एक हरि का नाम ही है जो आखिरी वक्त साथी बनता है और सुखदाई होता है; ये नाम सतिगुरु के सन्मुख होने से ही मिलता है।  
धन-पदार्थ, महल-माढ़ियां, घोड़े आदि व और कार्य-व्यवहार वर्जित नहीं हैं, बल्कि इनके द्वारा भले लोगों की सेवा करो और प्रभु का नाम भी स्मरण करो। जो मनुष्य सतिगुरु के द्वारा ऐसी रहने की शैली सीखता है वह भाग्यशाली है।  
असल शोभा-उपमा वे लोग कमाते हैं जो पूरे गुरु के द्वारा स्वै भाव मिटा के परमात्मा के नाम में इतना लीन हो जाते हैं कि उन्हें हर जगह परमात्मा ही दिखता है।  
वे मनुष्य भाग्यशाली हैं जो गुरु की शरण पड़ कर अपनी मर्जी की जगह गुरु की मर्जी पर चलते हैं; यही एक तरीका है जिससे नाम स्मरण किया जा सकता है, महिमा हो जाती है और मन बस में आ सकता है।  
जिस मनुष्यों के हृदय में गुरु का निवास है वे मुबारक हैं; उनके दर्शन करके और लोग भी प्रभु के नाम में जुड़ते हैं और अपने अंदर से पाप काट लेते हैं।  
उन लोगों को असल धनवान समझो, जो गुरु के सन्मुख हो के उस प्रभु का स्मरण करते हैं जो पत्थरों के अंदर बसते कीड़ों से ले के मनुष्यों तक सारे जीव-जंतुओं को रोजी देने वाला है।  
जिस मनुष्य पर मालिक की मेहर की नजर हो वे गुरु के सन्मुख हो के मानव जन्म की बाजी जीत जाता है क्योंकि वह भक्ति क्षमा और प्रेम का श्रृंगार बनाता है जो प्रभु को प्यारा लगता है।  
असल संपूर्ण इन्सान वो हैं जो गुरु के सन्मुख हो के सांस-सांस में नाम स्मरण करते हैं; नाम-रूपी दवा बरतने से उनके सारे आत्मिक रोग व दुख दूर हो जाते हैं; ना उन्हें जगत की मुथाजगी रहती है ना ही जमों की।  
जो मनुष्य सतिगुरु की निंदा करता है उसकी तवज्जो विकारों की ओर ही रहती है, उसकी निंदा करने की आदत इतनी बढ़ जाती है कि घर-घर किसी ना किसी की निंदा करता-फिरता है; पर भाग्यशाली है वह बंदा जो सतिगुरु के सँवारे हुए गुरसिखों की संगति में आता है।  
सतिगुरु के बताए हुए राह पर चलने वाले गुरमुखों का दर्शन करने से परमात्मा का स्मरण करने का मन में चाव पैदा होता है, क्योंकि वह गुरमुख गुरु की शरण आ के दिन-रात प्रभु के स्मरण में उम्र गुजारते हैं; गुरु की कृपा से वे प्रभु के चरणों में सदा जुड़े रहते हैं।  
जो मनुष्य परमात्मा की भक्ति करते हैं उनकी संगति करने से पाप-विकार दूर हो जाते हैं और उस प्रभु के हर वक्त स्मरण का उत्साह पैदा होता है जो सब जीवों को रिज़क दे रहा है और जिसके दर से सब जीव माँगते हैं।  
जो मनुष्य भक्ति करने वाले लोगों की चरण-धूल माथे पर लगाते हैं वे भी प्रभु का स्मरण करने लग जाते हैं, हरि-नाम को जिंदगी का आसरा बना लेते हैं जैसे रोटी शरीर का आसरा है, हरि-नाम तीर्थ व स्नान करके पवित्र जीवन वाले हो जाते हैं, और प्रभु दर पर स्वीकार हो जाते हैं।  
साधु-संगत, जैसे, एक नगर है जो गुरु ने बसाया है; इस नगर में सत्संगी, जैसे, रखवाले हैं। जो मनुष्य इस नगर में आ के बसता है, सत्संगी रक्षकों की इनायत से माया की तृष्णा व अन्य अवगुण कोई भी उस मनुष्य के पास नहीं आते।  
सारे जगत को पैदा करके परमात्मा सब जीवों की पालना भी खुद ही करता है; पर, खुशी भरा जीवन केवल उन लोगों का ही होता है जो प्रभु की भक्ति करते हैं, क्योंकि प्रभु स्मरण करने वालों पर प्रसन्न होता है, उनके मन में से प्रभु खुद माया का मोह जला के राख कर देता है।  
सारे जगत में परमात्मा का ही हुक्म वरत रहा है; उसकी रजा यूँ है कि जो मनुष्य सतिगुरु की मर्जी में चलता है उसे प्रभु दर से बड़ाई मिलती है, वह प्रभु को प्राप्त हो जाता है। सो, सतिगुरु की शरण पड़ना ही जीवन का सही रास्ता है।  
समूचा भाव:  
(1 से 6 तक) इस सारी जगत खेल में ईश्वर की अपनी ही जीवन-लहर रुमक रही है, त्रिगुणी माया भी उसने खुद ही बनाई है, पर जीव को इस बात की परतीति गुरु की शरण के बिना नहीं आ सकती, क्योंकि एक तो जीव माया के मोह में फस के मूर्खता में लग जाता है, दूसरा परमातमा की ऐसी कोई खास रूप-रेखा नहीं है जिसकी जीव को समझ पड़ सके, और जिस माया के मोह में फस के विकारों में उलझता है, उसका साथ भी नहीं निभता।  
(7 से 14 तक) गुरु के सन्मुख हो के प्रभु का नाम स्मरण करने से मनुष्य का मन एक तो विकारों में पड़ने की जगह ‘नाम’ में पतीजा रहता है, माया का मोह उसे कोई कशिश नहीं डाल सकता; दूसरा, स्मरण से प्रभु की सर्व-व्यापकता की अनुभूति से किसी तरह का कोई डर उसे नहीं व्यापता। ऐसा भाग्यशाली जीव परमात्मा को प्यारा लगने लगता है (और उसका) जीवन सुखी हो जाता है, नाम-अमृत का रस आने से तृष्णा मिट जाती है, और प्रभु के रचे हुए बंदों से ऐसे प्यार करने लग पड़ता है जैसे अपने मित्रों-पुत्रों व भाईयों से करना होता है।  
(15 से 23 तक) धन-पदार्थ आदि एकत्र करना जिंदगी का असल उद्देश्य नहीं, इनका साथ आखिर तक नहीं निभता; पर ये वर्जित भी नहीं, इनके द्वारा से दुनिया की सेवा करें; इनका गुमान करने की जगह स्वै भाव मिटा के अपने सतिगुरु की रजा में मनुष्य चले और प्रभु का नाम स्मरण करके अंदर से विकार दूर करे - ऐसा मनुष्य असल धनवान है, ऐसा मनुष्य ही इस जगत-चौपड़ से बाज़ी जीत के जाता है, यही है संपूर्ण इन्सान, क्योंकि नाम स्मरण करने से सारे आत्मिक रोग-दुख दूर हो जाते हैं। पर, धन-पदार्थ आदि की टेक के कारण मनुष्य को सतिगुरु के चरणों में लगने से घृणा होती है, उसका लोगों से भी रिश्ता प्रेम भरा नहीं होता, उसकी तवज्जो पर विकार ही हावी रहते हैं।  
(24 से 27 तक) सतिगुरु के बताए राह पर चल कर प्रभु का नाम स्मरण करने वाले मनुष्यों की संगति करने वालों के मन में भी स्मरण का इतना चाव और उत्साह पैदा हो जाता है कि विकारों की ओर उनका मन भटकने से हट जाता है। वे हरि-नाम को जिंदगी का आसरा बना लेते हैं, जैसे रोटी शरीर का आसरा है। बंदगी वालों की संगति एक ऐसा नगर समझें जहाँ बसने से किसी विकार-रूपी चोर डाकू का डर नहीं रहता।  
(28 व 29) कर्तार ने जगत-रचना में नियम ही ये रखा है कि मनुष्य सतिगुरु की रजा में चल के भक्ति करे, उसी मनुष्य का जीवन सुख-भरा हो सकता है; सतिगुरु की शरण पड़ना ही जीवन का सही रास्ता है।  
मुख्य भाव:  
कर्तार की रची हुई त्रिगुणी माया जीवों पर प्रभाव डाल के इन्हें कुमार्ग पर डाल देती है; पर जो मनुष्य गुरु के बताए हुए राह पर चल के प्रभु की भक्ति करते हैं, उन्हें विकार छू नहीं सकते। सतिगुरु की शरण पड़ना ही जीवन का सही रास्ता है।
</details>

<details><summary>दर्पण-टिप्पनी</summary>

ये ‘वार’ गुरु रामदास जी की है, पर 58 शलोकों में से उनके अपने सिर्फ 7 ही हैं। अगर शलोकों समेत ‘वार’ उचारी हुई होती, तो शलोक तकरीबन सारे ही गुरु अमरदास जी के होने के कारण, इसका शीर्षक ‘सोरठि की वार महले ४ की’ ना फबता, क्योंकि गुरु रामदास जी की 29 पौड़ियों के मुकाबले गुरु अमरदास जी के 48 शलोक आ गए हैं, दोनों गुरु-व्यक्तियों की वाणी में से गिनती के लिहाज से गुरु अमरदास जी की वाणी ज्यादा हो गई। दरअसल, सच्चाई ये है कि सिर्फ पउड़ियों के ही संग्रह का नाम ‘वार’ है।\
</details>

<details open><summary>विश्वास-प्रस्तुतिः</summary>

रागु सोरठि वार महले ४ की 
ੴ सतिगुर प्रसादि ॥
</details>

<details><summary>मूलम्</summary>

रागु सोरठि वार महले ४ की 
ੴ सतिगुर प्रसादि ॥
</details>

<details><summary>दर्पण-पदार्थ</summary>

पद्अर्थ: मनि = मन में। दंदी मैलु = दातों में मैल, दंतकथा, निंदा। कतु = चीर, दूरी, वैर विरोध। ससुरै = ससुराल वाले घर, परलोक में। पेईऐ = पेके घर, इस लोक में। निसंग = बेझिझक। परहरि = छोड़ के। कपड़ु = दिखावा। पिर मिलै = पति को मिले। पिरु रावै = पति भोगता है, खुशी संग, प्रसन्नता से। पतंगु = रक्ती भा भी। ससू = माइआ। देवर जेठ = (सास) माया के पुत्र, कामादिक विकार। पिर भावै = पति को अच्छी लगे। करम मणी = भाग्यों की मणि।
</details>

<details><summary>दर्पण-भाषार्थ</summary>

अर्थ: सोरठि रागिनी हमेशा मधुर लगे अगर (इसके द्वारा प्रभु के गुण गाने से) सदा-स्थिर रहने वाला प्रभु मन में बस जाए, निंदा करने वाली आदत ना रहे, मन में किसी से वैर-विरोध ना हो, और जीभ पर सदा सच्चा मालिक हो। (इस तरह जीव-स्त्री) लोक-परलोक में (परमात्मा के) डर में जीवन गुजारती है और गुरु की सेवा करके बेझिझक हो जाती है (भाव, कोई सहम दबा नहीं पाता)। दिखावा छोड़ के अगर पति-प्रभु को मिल जाए तो पति भी प्रसन्न हो के इसको अपने साथ मिलाता है; जिस जीव-स्त्री के मन में प्रभु का नाम टिक जाए वह (इस नाम-श्रृंगार से) सदा सजी रहती है और कभी (विकारों की उसे) रक्ती भर मैल नहीं लगती। उस जीव-स्त्री के कामादिक विकार समाप्त हो जाते हैं, माया का भी कोई दबाव उस पर नहीं रह जाता।  
हे नानक! (प्रभु पति को मन में बसा के) अगर जीव-स्त्री पति-प्रभु को अच्छी लगे तो उसके माथे के भाग्यों की टीका (समझें) उसे हर जगह सच्चा प्रभु ही (दिखता है)।1।
</details>

<details><summary>दर्पण-पदार्थ</summary>

पद्अर्थ: तामि = तब। प्रेमि = प्रेम से। कसाई = कसी हुई, खिंची हुई। चोला = शरीर।
</details>

<details><summary>दर्पण-भाषार्थ</summary>

अर्थ: सोरठि रागिनी तभी सुंदर है, जब (इसके द्वारा जीव-स्त्री) हरि के नाम की खोज करे, अपने बड़े पति हरि को प्रसन्न करे और सतिगुरु की शिक्षा ले के प्रभु का स्मरण करे; दिन रात हरि के प्रेम में खिंची हुई अपने (शरीर रूपी) चोले को हरि के रंग में रंगे रखे।  
अर्थ: मैंने सारा संसार तलाश के देख लिया है परमात्मा जैसा कोई पुरुष नहीं मिला।
</details>

<details><summary>दर्पण-पदार्थ</summary>

पद्अर्थ: अनत = किसी और तरफ़ से। गोल गोले = गोलों का गोला, दासों का दास।
</details>

<details><summary>दर्पण-भाषार्थ</summary>

अर्थ: गुरु सतिगुरु ने हरि का नाम (मेरे हृदय में) दृढ़ किया है, (इसलिए अब) मेरा मन कहीं डोलता नहीं, दास नानक प्रभु का दास है और गुरु सतिगुरु के दासों का दास है।
</details>

<details><summary>दर्पण-पदार्थ</summary>

पद्अर्थ: सबदु = हुक्म, जीवन लहर। गुरमुखि = गुरु के द्वारा।
</details>

<details><summary>दर्पण-भाषार्थ</summary>

अर्थ: हे विधाता! तू खुद ही संसार को रचने वाला है; (संसार रूप) खेल बना के तूने खुद ही इसे सुंदर बनाया है; संसार रचने वाला तू खुद ही है। इसे दातें बख्शने वाला भी तू स्वयं ही है, उन दातों को भोगने वाला भी तू खुद ही है; हे पैदा करने वाले! सब जगह तेरी जीवन लहर बरत रही है। (पर) मैं अपने सतिगुरु से सदके हूँ जिसके सन्मुख हो के तेरी महिमा सदा कर सकता हूँ।1।
</details>

[[0643]]
<details><summary>दर्पण-पदार्थ</summary>

पद्अर्थ: पंनै पाइ = लेखे में लिख के, अपने बना के। आए = गुरु के दर पर आए।
</details>

<details><summary>दर्पण-भाषार्थ</summary>

अर्थ: (संसारी जीव) अहंकार में जलते हुए जल मरे थे और माया के मोह में भटक-भटक के जब गुरु के दर पर आए तो पूरे सतिगुरु ने अपने साथ लगा के बचा लिए।  
अर्थ: उनको सतिगुरु के शब्द के द्वारा स्वभाविक ही ये संसार जलता दिखा, तो हे नानक! वे गुरु के शब्द में रंग के और नाम-जपने की कमाई करके ठंडे-ठार हो गए।1।
</details>

<details><summary>दर्पण-पदार्थ</summary>

पद्अर्थ: जीवदिआ मुइआ = जनम से मरने तक, सारी उम्र।
</details>

<details><summary>दर्पण-भाषार्थ</summary>

अर्थ: उन मनुष्यों द्वारा की गई सतिगुरु की सेवा सफल है (भाव, सतिगुरु की सेवा उनके लिए सफल है) और उनका जनम भी सराहनीय व स्वीकार होने लायक होता है, वही मनुष्य समझदार (गिने जाते) हैं, जिनको सारी उम्र कभी भी प्रभु नहीं भूलता। (जो मनुष्य ऐसी कार करता है) वह खुद स्वीकार हो जाता है और अपनी कुल को भी पार लंघा लेता है।  
अर्थ: सतिगुरु के सन्मुख मनुष्य स्वीकार हैं, पर, मन के अधीन रहने वाले मनुष्य पैदा होते मरते रहते हैं; हे नानक! जो मनुष्य सतिगुरु के शब्द में लीन हो जाते हैं, उनको मरे हुए नहीं कहा जाता।2।
</details>

<details><summary>दर्पण-पदार्थ</summary>

पद्अर्थ: निरंजनु = अंजन रहित, माया से रहित।
</details>

<details><summary>दर्पण-भाषार्थ</summary>

अर्थ: माया से रहित अकाल-पुरख की सेवा करके उसका नाम स्मरणा चाहिए; (पर) गुरु की संगति में ही जुड़ के हरि के नाम में लीन हो सकते हैं।
</details>

<details><summary>दर्पण-पदार्थ</summary>

पद्अर्थ: मै = मुझे। गुरि = गुरु ने।
</details>

<details><summary>दर्पण-भाषार्थ</summary>

अर्थ: हे हरि! मुझ मूर्ख को अपने बड़े काम (भाव, भक्ति) में जोड़ ले; मुझे हुक्म कर, मैं तेरे दासों का दास हूँ; (मेहर कर कि) सतिगुरु ने जो कार समझाई है वह मैं सतिगुरु के सन्मुख हो के करूँ।2।
</details>

<details><summary>दर्पण-पदार्थ</summary>

पद्अर्थ: पाईअनु = उस (हरि) ने डाल दी है, दे दी है। गुणतासु = गुणों का खजाना प्रभु।
</details>

<details><summary>दर्पण-भाषार्थ</summary>

अर्थ: (पिछले किए कर्मों के अनुसार) आरम्भ से जो (संस्कार रूप लेख) लिखे (भाव, उकरे) हुए हैं और जो कर्तार ने खुद लिख दिए हैं वे (अवश्य) कमाने पड़ते हैं; (उस लेख के अनुसार ही) मोह की ठग-बूटी (जिसे) मिल गई है उसे गुणों का खजाना हरि बिसर गया है।  
अर्थ: (उस) संसार को जीवित ना समझो (जो) माया के मोह में मरा पड़ा है; जिन्होंने सतिगुरु के सन्मुख हो के नाम नहीं स्मरण किया, उन्हें प्रभु के पास बैठने को नहीं मिलता।  
अर्थ: वे मनमुख बहुत ही दुखी होते हैं, (क्योंकि जिनकी खातिर माया के मोह में मरे पड़े हैं, वह) पुत्र-स्त्री तो कोई साथ नहीं जाएगा; संसार के लोगों में भी उनका मुँह काला हुआ (भाव, शर्मिंदे हुए) और सिसकियां लेते हैं; मनमुखों का कोई विश्वास नहीं करता, उनका ऐतबार खत्म हो जाता है।  
अर्थ: हे नानक! गुरमुखों को बहुत सुख होता है क्योंकि उनके हृदय में नाम का निवास होता है।1।
</details>

<details><summary>दर्पण-पदार्थ</summary>

पद्अर्थ: सैण सजण = भले मनुष्य। अनदिनु = हर रोज।
</details>

<details><summary>दर्पण-भाषार्थ</summary>

अर्थ: सतिगुरु के सन्मुख हुए जो मनुष्य (स्वै वार के प्रभु में स्वभाविक तौर पर) लीन हो जाते हैं वे भले लोग हैं और (हमारे) साथी हैं; जो सदा सतिगुरु की रज़ा को मानते हैं, वे सच्चे हरि में समाए रहते हैं।
</details>

<details><summary>दर्पण-पदार्थ</summary>

पद्अर्थ: वेकार = बुरे काम।
</details>

<details><summary>दर्पण-भाषार्थ</summary>

अर्थ: उन्हें संत-जन नहीं कहा जाता जो माया के मोह में लगे हुए अहंकार और विकार करते हैं।
</details>

<details><summary>दर्पण-पदार्थ</summary>

पद्अर्थ: सुआरथी = ख़ुद गर्ज, स्वार्थी।
</details>

<details><summary>दर्पण-भाषार्थ</summary>

अर्थ: मनमुख अपने मतलब के प्यारे (होने के कारण) किसी का काम नहीं सँवार सकते; (पर) हे नानक! (उनके सिर भी क्या दोष?) (पिछले कर्मों के अनुसार) पहले से ही उकरा हुआ (संस्कार-रूपी लेख) कमाना पड़ता है, कोई मिटाने के लायक नहीं।1।  
अर्थ: हे हरि! तूने खुद ही संसार रच के खुद ही खेल बनाई है; तूने खुद ही (माया के) तीन गुण बनाए हैं और खुद ही माया का मोह (जगत में) बढ़ा दिया है।  
अर्थ: (इस मोह से उपजे) अहंकार में (लगने से) (दरगाह में) लेखा मांगा जाता हैं और फिर बार-बार पैदा होना व मरना पड़ता है; जिस पर हरि खुद मेहर करता है उन्हें सतिगुरु ने (ये) समझ दे दी है।  
अर्थ: (इसलिए) मैं अपने सतिगुरु से सदके हूँ और सदा वारी जाता हूँ।3।
</details>

<details><summary>दर्पण-पदार्थ</summary>

पद्अर्थ: जिनि = जिस (माया की पकड़) ने।
</details>

<details><summary>दर्पण-टिप्पनी</summary>

(नोट: ‘माया’ और ‘ममता’ दोनों अलग-अलग नहीं लेने; शब्द ‘जिनि’ (जिस ने) ‘एकवचन’ है।)
</details>

<details><summary>दर्पण-भाषार्थ</summary>

अर्थ: माया की पकड़ (भाव, ये ख्याल कि ये मेरी चीज है, ये मेरा धन है) मन को मोहने वाली है, इसने संसार को बिना दाँतों के ही खा लिया है (भाव, समूचा ही निगल लिया है), मनमुख (इस ‘ममता’ में) ग्रसे गए हैं, और जिस गुरमुखों ने सच्चे नाम में चिक्त जोड़ा है वे बच गए हैं।
</details>