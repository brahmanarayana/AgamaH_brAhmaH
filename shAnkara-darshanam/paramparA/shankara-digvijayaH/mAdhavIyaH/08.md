+++
title = "०८"

+++
अथ प्रतस्थे भगवान् प्रयागात्तं मण्डनं पण्डितमाशु जेतुम् ।  
गच्छन् खसृत्या पुरमालुलोके माहिष्मतीं मण्डनमण्डितां सः ॥१॥  
अवातरद्रत्न विचित्रवप्रां विलोक्य तां विस्मितमानसोऽसौ ।  
पुराणवत्पुष्करवर्तनीतः पुरोपकण्ठस्थवने मनोज्ञे ॥२॥  
प्रफुल्लराजीववने विहारी तरडरिडत्कणशीकरार्द्रः ।  
रेवामरुत्कम्पितसालमाल ः श्रमापहृद भाष्यकृतं सिषेवे ॥३॥  
तस्मिन् स विश्रम्य कृताह्रिकः सन् खस्वस्तिकारोहणशालिनीने ।  
गच्छन्नसौ मण्डनपण्डितौको दासीस्तदीयाः स ददर्श मार्गे ॥४॥  
कुत्रालयो मण्डनपण्डितस्येत्येताः स पप्रच्छ जलाय गन्त्रीः ।  
ताश्चापि दृष्ट्राऽद्भुतशकरं तं सन्तोषवत्यो ददुरुत्तरं स्म ॥५॥  
स्वतःप्रमाणं कीराडना यत्न गिरं गिरन्ति ।  
द्वारस्थनीडान्तरसन्निरुध्दा जानीहि तन्मण्डनपण्डितौकः ॥६॥  
फलप्रदं कर्म फलप्रदोऽजः कीराडना यत्न गिरं गिरन्ति ॥  
द्वारस्थनीडाअन्तरसन्निरुध्दा जानीहि तन्मण्डनपण्डितौकः ॥७॥  
जगद् ध्रुवं स्याज्जगदध्रुवं स्यात्कीराडना यत्र गिरं गिरन्ति ।  
द्वारस्थनीडान्तरसन्निरुध्दा जानीहि तन्मण्डनपण्डितौकः ॥८॥  
पीत्वा तदुक्तीरथ तस्य गेहाद्रत्वा बहिः सद्म कवाटगुप्तम् ।  
दुर्वेशमालोच्य स योगशक्त्या व्योमाध्वनाऽवातरदडणान्तः ॥९॥  
तदा स लेखेन्द्रनिकेतनाभं स्फुरन्मरुचश्चलकेतनाभम् ।  
समग्रामालोकत मण्डनस्य निवेशनं भूतलमण्डनस्य ॥१०॥  
सौधाग्रसञ्च्छन्ननभोवकाशं प्रविश्य तत्पाप्य कवेः सकाशम् ।  
विद्याविशेषात्तयशः प्रकाशं ददर्श तं पद्मजसन्निकाशम् ॥११॥  
तपोमहिम्रैव तपोनिधानं सजैमिनिं सत्यवतीतनूजम् ।  
यथाविधि श्राध्दविधौ निमन्त्र्य तत्पादपद्मान्यवनेजयन्तम् ॥१२॥  
तत्रान्तरिक्षादवतीर्य योगिवर्यः समागम्य यथार्हमेषः ।  
द्वैपायनं जैमिनिमप्युभाभ्यां ताभ्यां सहर्ष प्रतिनन्दितोऽभूत् ॥१३॥  
अथ द्युमार्गादवतीर्णमन्तिके मुन्योः स्थितं ज्ञानशिखोपवीतिनम् ।  
सन्न्यास्यसावित्यवगत्य सोऽभवत्प्रवृत्तिशास्त्रैकरतोऽपि कोपनः ॥१४॥  
तदाऽतिरुष्टस्य गृहाश्रमेशितुर्यतीश्वरस्यापि कुतूहलम्भृतः ।  
क्रमात्किलैवं बुधशस्तयोस्तयोः प्रश्नोत्तराण्यासुरथोत्तरोत्तरम् ॥१५॥  
कुतो मुण्डयागलान्मुण्डी पन्थास्ते पृच्छयते मया ।  
किमाह पन्थास्त्वन्माता मुण्डेत्याह तथैव हि ॥१६॥  
पन्थानं त्वमपृच्छस्त्वां पन्थाः प्रत्याह मण्डन ।  
त्वन्मातेत्यत्न शब्दोऽयं न मां ब्रूयादपृच्छकम् ॥१७॥  
अहो पीता किमु सुरा नैव श्वेता यतः स्मर ।  
किं त्वं जानासि तद्वर्णमहं वर्ण भवान् रसम् ॥१८॥  
मत्तो जातः कलज्जाशी विपरीतानि भाषते ।  
सत्यं ब्रवीति पितृवत्त्वत्तो जातः कलज्जभुक् ॥१९॥  
कन्थां वहासि दुर्बुध्दे गर्दभेनापि दुर्बहाम् ।  
शिखायज्ञोपवीताभ्यां कस्ते भारो भविष्यति ॥२०॥  
कन्थां वहामि दुर्बुध्दे तव पित्रापि दुर्बहाम् ।  
शिखायज्ञोपवीताभ्यां श्रुतेर्भारो भविष्यति ॥२१॥  
त्यक्त्वा पाणिगृहीतीं स्वामशक्त्या परिरक्षणे ।  
शिष्यपुस्तकभारेच्छोर्व्याख्याता ब्रह्मनिष्ठता ॥२२॥  
गुरुशुश्रूषणालस्यात्समावर्त्य गुरोः कुलात् ।  
स्त्रियः शुश्रूषमाणस्य व्याख्याता कर्मनिष्ठाता ॥२३॥  
स्थितोऽसि योषितां गर्भे ताभिरेव विबर्धितः ।  
अहो कृतघ्रता मूर्ख कथं ता एव निन्दसि ॥२४॥  
यासां स्तन्यं त्वया पीतं यासां जातोऽसि योनितः ।  
तासु मूर्खतम स्त्रीषु पशुवद्रमसे कथम् ॥२५॥  
वीरहत्यामवाप्तोऽसि वह्रीनुद्वास्य यत्नतः ।  
आत्महत्यामवाप्तस्त्वमविदित्वा परं पदम् ॥२६॥  
दौवारिकान्वश्चयित्वा कथं स्तेनवदागतः ।  
भिक्षुभ्योऽन्नमदत्वा त्वं स्तेनवद्भोक्ष्यासे कथम् ॥२७॥  
कर्मकाले न सम्भाष्य अहं मूर्खेण सम्पति ।  
अहो प्रकटितं ज्ञानं यतिभडेन भाषिणा ॥२८॥  
यतिभडे प्रवृत्तस्य यतिभडो न दोषभाक् ।  
यतिभडे प्रवृत्तस्य पश्चम्यन्तं समस्यताम् ॥२९॥  
क ब्रह्म क च दुर्मेधाः क सन्न्यासः क वा कलिः ।  
स्वाद्वन्नभक्षकामेन वेषोऽयं योगिनां धृतः ॥३०॥  
क स्वर्गः क दुराचारः काग्रिहोत्रं क वा कलिः।  
स्वाद्वन्नभक्षकामेन वेषोऽयं कर्मिणां धृतः ॥३१॥  
इत्यादिदुर्वाक्यगणं ब्रुवाणे रोषेण साऽहङ्कृतिविश्वरुपे ।  
श्रीशकरे वक्तरि तस्य तस्योत्तरं च कौतूहलतश्च चारु ॥३२॥  
तं मण्डनं सम्मितजैमिनीक्षितं व्यासोऽब्रवीज्जल्पसि वत्स दुर्वचः ।  
आचारणा नेयमनिन्दितात्मनां ज्ञातात्मतत्त्व यमिनं धुतैषणम् ॥३३॥  
अभ्यागतोऽसौ स्वयमेव विष्णुरित्येव मत्वाऽऽशु निमन्त्रय त्वम् ।  
इत्याश्रवं ज्ञातविधिं प्रतीतं सुध्यग्रणीः साध्वशिषन्मुनिस्तम् ॥३४॥  
अथोपसंस्पृश्य जलं स शान्तः ससम्भ्रमं मण्डनपण्डितोऽपि ।  
व्यासाज्ञया शास्त्रविदर्चयित्वा न्यमन्त्रयद्भैक्ष्यकृते महर्षिम् ॥३५॥  
स चाब्रवीत्सौम्य विवादभिक्षामिच्छन् भवत्सन्निधिमागतोऽस्मि ।  
साऽन्योन्यशिष्यत्वपणा प्रदेया नास्त्यादरः प्राकृतभक्तभैक्ष्ये ॥३६॥  
मम न किञ्चिदपि ध्रुवमीप्सितं श्रुतिशिरः पथविस्तृतिमन्तरा ।  
अवहितेन मखेष्वधीरितः स भवता भवतापहिमद्युतिः ॥३७॥  
जगति सम्प्रति तं प्रथयाम्यहं समभिभूय समस्तविवादिनम ।  
त्वमपि संश्रय मे मतमुत्तमं विगद वा वद वाऽस्मि जितस्त्वति ॥३८॥  
इति यतिप्रवरस्य निशम्य तद्वचन्दमर्थवदागतविस्मयः ।  
परिभवेन नवेन महायशाः स निजगौ निजगौरवमास्थितः ॥३९॥  
अपि सहस्रमुखे फणिनामके न विजितस्त्विति जातु फणत्ययम् ।  
न च विहाय मतं श्रुतिसम्मतं मुनिमते निपतेत्परिकल्पिते ॥४०॥  
अपि कदाचिदुदेष्यति कोविदः सरसवादकथाऽपि भविष्यति ।  
इति कुतूहलिनो मम सर्वदा जयमहोऽयमहो स्वयमागतः ॥४१॥  
भवतु सम्प्रति वादकथाऽऽवयोः फलतु पुष्कलशास्त्रपरिश्रमः ।  
उपनता स्वयमेव न गृह्यते नवसुधा वसुधावसथेन किम् ॥४२॥  
अयमहं यमहन्तुरपि स्वयं शमयिता मयि तावकसद्रिगम् ।  
सुकलहं कलहंसकलाभृतां दिश सुधाशुसुधामलसत्तनो ॥४३॥  
अपि तु दुर्हृदयस्मयकाननक्षतिकठोरकुठारधुरन्धरा ।  
न पटुता मम ते श्रवणान्तिकं ननु गताऽनुगताखिलदर्शना ॥४४॥  
अत्यल्पमेतद्भवतेरितं मुने भैक्ष्यं प्रकुर्वे य्दि वाददित्सुता ।  
गतोद्यमोऽहं श्रुतवादवार्तया चिरेप्सितेयं वदिता न कश्चन ॥४५॥  
वादं करिष्यामि न सन्दिहेऽत्र जयाजयौ नौ वदिता न कश्चित् ।  
न कण्ठशोषैकफलो विवादो मिथो जिगीषू क्रुरुतस्तु वादम् ॥४६॥  
वादे हि वादिप्रतिवादिनौ द्वौ विपक्षपक्षग्रहणं विधत्तः ।  
का नौ प्रतिज्ञा वदतोश्च तस्यां किं मानमिष्टं वद कः स्वभावः ॥४७॥  
कः पार्ष्णिकोऽहं गृहमेधिसत्तमस्त्वं भिक्षुराजो वदतामनुत्तमः ।  
जयाजयौ नौ सुपणौ विधीयतां ततः परं साधु वदाव सुस्मितौ ॥४८॥  
अद्यातिधन्योऽस्मि यदार्यपादो मया सहाभ्यर्थयते विवादम् ।  
भविष्यते वादकथाऽपरेद्युर्माध्याह्रिकं सम्प्रति कर्म कुर्याम् ॥४९॥  
तथेति सूक्ते स्मितशकरेण भविष्यते वादकथा श्व एव ।  
तत्साक्षिभावं व्रजतं मुनीन्द्रावित्यर्थयद्वादरजैमिनी सः ॥५०॥  
विधाय भार्यां विदुषीं सदस्यां विधीयतां वादकथा सुधीन्द्र ।  
इत्थं सरस्वत्यवतारताज्ञौ तध्दर्मपत्न्यास्तमभाषिषाताम् ॥५१॥  
अथानुमोद्याभिहितं मुनिभ्यां स मण्डनार्यः प्रकृतं चिकीर्षुः ।  
आनर्च दैवोपगतान्मुनीन्द्रानग्रीनिव त्रीन्मुनिशेखरांस्तान् ॥५२॥  
भुक्त्वोपविष्टस्य मुनित्रयस्य श्रमापनोदाय तदीयशिष्यौ ।  
अतिष्ठतां पार्श्वगतौ वटू द्वौ सचामरौ वीजनमाचरन्तौ ॥५३॥  
अथ क्रियान्ते किल सूपविष्टास्रय्यन्तवेद्यार्थविदस्रयोऽमी ।  
अमन्त्रयंश्चारु परस्परं ते मुहूर्तमात्रं किमपि प्रहृष्टाः ॥५४॥  
तेषां द्विजेन्द्रालयनिर्गतानामदर्शनं ज्गमतुरज्जसा द्वौ ।  
रेवातटे रम्यकदम्बजाले देवालयेऽवस्थितवांस्तृतीयः ॥५५॥  
इति स यतिवरेण्यो दैवयोगाद्रुरु  
णामितरजनदुरापं दर्शनं प्राप्य हृष्टः ।  
तदुदित्वचनानि श्रावयन्नात्मशि -  
ष्याननय्दमृततुल्यान्यात्मवित्तां त्रियामाम् ॥५६॥  
प्रातः शोणसरोजबान्धवरुचिप्रद्योतिते व्योमनि  
प्रख्यातः स विधाय कर्म नियतं प्रज्ञावतामग्रणीः ।  
साकं शिष्यवरैः प्रपद्य सदनं सन्मण्डितं माण्डनं  
वादायोपविवेश पण्डितसभामध्ये मुनिर्ध्येयवित् ॥५७॥  
ततः समादिश्य सदस्यतायां सधर्मिणीं मण्डनपण्डितोऽपि ।  
स शारदां नाम समस्तविद्याविशारदां वादसमुत्सुकोऽभूत् ॥५८॥  
पत्या नियुक्ता पतिदेवता सा सदस्यभावे सुदती चकाशे ।  
तयोर्विवेक्तुं श्रुततारतम्यं समागता संसदि भारतीव ॥५९॥  
प्रवृध्दवादोत्सुकतां तदीयां विज्ञाय विज्ञः प्रथमं यतीन्द्रः ।  
परावरज्ञः स परावरैक्यपरां प्रतिज्ञामकरोत्स्वकीयाम् ॥६०॥  
ब्रह्मैकं परमार्थसच्चिदमलं बहलाज्ञानावृतं भासते ।  
तज्ञानान्निखिलप्रपश्चनिलया स्वात्मव्यवस्था परं  
निर्वाणं जनिमुक्तमभ्युपगतं मानं श्रुतेर्मस्तकम् ॥६१॥  
बाढं जये यदि पराजयभागहं स्यां सन्न्यासमड परिहृत्य कपायचेलम् ।  
शुक्लं वसीय वसनं द्वयभारतीयं वादे जयाजयफलप्रतिदीपिकाऽस्तु ॥६२॥  
इत्थं प्रतिज्ञां कृतवत्युदारां श्रीशकरे भिक्षुवरे स्वकीयाम् ।  
स विश्वरुपो गृहमेधिवर्यश्चके प्रतिज्ञां स्वमतप्रतिष्ठाम् ॥६३॥  
वेदान्ता न प्रमाणं चितिवपुषि पदे तत्र सङ्गत्ययोगा -  
त्पूर्वो भागः प्रमाणं पदचयगमिते कार्यवस्तुन्यशेषे ।  
शब्दानां कार्यमात्रं प्रति समधिगता शक्तिरभ्युन्नतानां  
कर्मभ्यो मुक्तिरिष्टा तदिह तनुभृतामाऽऽयुषः स्यात्समाप्तेः ॥६४॥  
वादे कृतेऽस्मिन्यदि मे जयान्यस्तवयोदितात्स्याद्विपरीतभावः ।  
येयं त्वयाऽभूद्र दिता प्रसाक्ष्ये जानाति चेत्सा भविता वधूर्मे ॥६५॥  
जेतुः पराजित इहाश्रममादददीतेत्येतौ मिथः कृतपणौ यतिविश्वरुपौ ।  
अम्बामुदारधिषणामभिषिच्य साक्ष्ये जल्पं वितेनतुरथो जयदत्तदृष्टी ॥६६॥  
आवश्यकं परिसमाप्य दिने दिने तौ वादं समं व्यतनुतां किल सर्ववेदौ ।  
एवं विजेतुमनसोरुपविष्टयोस्तां मालां गले न्यधित सोभयभारतीयम् ॥६७॥  
माला यदा मलिनभावमुपैति कण्ठेयस्यापि तस्य विजयेतरनिश्चयः स्यात् ।  
उक्त्वा गृहं गतवती गृहकर्मसक्ता भिक्षाशने पिचरितुं गृहिमस्करिभ्याम् ॥६८॥  
अन्योन्यसज्जयफले विहितादरौ तौ वादं विवादपरिनिर्णयमातनिष्टाम् ।  
ब्रह्मादयः सुरवरा अपि वाहनस्थाः श्रोतुं तदीयसदने स्थितवन्त ऊर्ध्वम् ॥६९॥  
ततस्तयोरास महान्विंवादः सदस्यविश्राणितसाधुवादः ।  
स्वपक्षसाक्षी कृतसर्ववेदः परस्परस्यापि कृतप्रमोदः ॥७०॥  
दिने दिने चाधिगतपकर्षो भूरीमवत्पण्डितसन्निकर्षः ।  
अन्योन्यभडाहिततीव्रतर्षस्तथाऽपि दूरीकृतजन्यमर्षः ॥७१॥  
दिने दिने वासरमध्यमे सा ब्रूते पतिं भोजनकालमेव ।  
समेत्य भिक्षू समयं च भैक्ष्ये दिनान्यभूवन्निति पश्चषाणि ॥७२॥  
अन्योन्यधुत्तरमखण्डयतां प्रगल्भं  
बध्दासनौ स्मितविकासिमुखारविन्दौ ।  
न स्वेदकम्पगगनेक्षणशालिनों वा  
न क्रोधवाक्छलमवादि निरुत्तराभ्याम् ॥७३॥  
ततो यतिक्ष्माभृदवेक्ष्य दाक्ष्यं क्षोदक्षमं तस्य चिचक्षणस्य ।  
चिक्षेप तं क्षोभितसर्वपक्षं विद्वत्समक्षाप्रतिभातकक्ष्यम् ॥७४॥  
ततः स्वसिध्दानसमर्थनाय प्रागल्भ्यहीनोऽपि स सभ्यमुख्यः ।  
जगाद वेदान्तवचःप्रसिध्दमद्वैअसिध्दान्तमपाकरिष्णुः ॥७५॥  
भो भो यतिक्ष्माधिपते भवद्भिर्जीवेशयोर्वास्तवमैकरुप्यम् ।  
विशुध्दमडीक्रियते हि तत्र प्रमाणमेवं न वयं प्रतीमः ॥७६॥  
स प्रत्यवादीदिदमेव मानं यच्छ्वेतकेतुप्रमुखान्विनेयान् ।  
उद्दालकाद्या गुरवो महान्तः सङ्ग्राहयन्त्यात्मतया परेशम् ॥७७॥  
वेदावसानेद्यु हि तत्त्वमादिवचांसि जप्तान्यघमर्पणानि ।  
हुम्फण्मुखानीव वचांसि योगिन्नैषां विवक्षाऽस्ति कुहस्विदर्थे ॥७८॥  
अर्थाप्रतीतौ किल हुम्फडादेर्जपोपयोगित्वमभाणि विज्ञैः ।  
अर्थप्रतीतौ स्फुटमत्र सत्यां कथं भवेत्प्राज्ञ जपार्थतैव ॥७९॥  
आपाततस्तत्त्वमसीति वाक्याद्यतीश जीवेश्वरयोरभेदः ।  
प्रतीयतेऽथाऽपि मखादिकर्तृप्रशंसया स्याद्विधिशेष एव ॥८०॥  
क्रत्वडयूपादिकमर्यमादिदेवात्मना वाक्यगणः प्रशंसन् ।  
शेषः क्रियाकाण्डगतो यदि स्यात्काण्डान्तरस्थोऽपि भवेत्कथं सः ॥८१॥  
तर्ह्यस्तु जीवे परमात्मदृष्टिविधायकः कर्मसमृध्दयेऽर्हन् ।  
अब्रह्मणि ब्रह्मधियं विधत्ते यथा मनोऽन्नार्कनभस्वदादौ ॥८२॥  
संश्रूतयेऽन्यत्र यथा लिडादिर्विधायको ब्रह्मविभावनाय ।  
तथा विधेरश्रवणान्मनीषिन् सञ्जाघटीत्यत्र कथं विधानम् ॥८३॥  
यद्वत्प्रतिष्ठाफलदर्शनेन विधिर्यतीनां वर रात्निसत्रे ।  
प्रकल्प्यते तद्वदिहापि मुक्तिफलश्रुतेः कल्पयितुं स युक्तः ॥८४॥  
तर्हि क्रियाजन्यतया विमुक्तिः स्वर्गादिवध्दन्त विनश्वरा स्यात् ।  
उपासना कर्तुमकर्तुमन्यथा वा कर्तुमर्हा मनसः क्रियैव ॥८५॥  
मा भूदिदं तत्त्वमसीति वाक्यमुपासनापर्यवसायि कामम् ।  
किन्त्वस्य जीवस्य परेण साम्यप्रत्यायकं सत्तम बोभवीतु ॥८६॥  
किं चेतनत्वेन विवक्ति साम्यं सार्वज्ञ्यसार्वात्म्यमुखैर्गुणैर्वा ।  
आद्ये प्रसिध्दं न खलूपदेश्यमन्ते स्वसिध्दान्तविरुध्दता स्यात् ॥८७॥  
नित्यत्वमात्रेणं मुने परात्मगुणोपमानैः सुखबोधपूर्वैः ।  
गुणैरविद्यावृतितोऽप्रतीतैः साम्यं ब्रवीत्वस्य ततो न दोषः ॥८८॥  
यद्येवमेतस्य परत्वमेव प्रत्याययत्वत्र दुराग्रहः कः ।  
त्वयैव तस्य प्रतिभासशका विद्वन्नविद्यावरणान्निरस्ता ॥८९॥  
भोश्चेतनत्वेन शरीरिसाम्यमावेद्यतापस्य जगत्प्रसूतेः ।  
चिदुत्थितत्वेन परोदितस्याप्यणुप्रधानप्रभृतेर्निरासः ॥९०॥  
हन्तैवमस्तीति तदा प्रयोगः स्यात्त्वन्मते तत्त्वमसीति न स्यात् ।  
तदैक्षतेत्यत्र जडत्वशकाव्यावर्तनाचात्र पुनर्न चोद्यम् ॥९१॥  
न त्वेवमप्यैक्यपरत्वमस्य प्रत्यक्षपूर्वप्रमितिप्रकोपात् ।  
न युज्यते तज्जपमात्रयोगिस्वाध्यायविध्याश्रितमभ्युपेयम् ॥९२॥  
अक्षेण चेद्भेदमितिस्तदा स्यादभेदवादिश्रुतिवाक्यबाधः ।  
असन्निकर्षान्न भवेध्दि भैदप्रमैव तेनास्य कुतो विरोधः ॥९३॥  
भिन्नोऽहमीशादिति भासते हि भेदस्य जीवात्मविशेषणत्वम् ।  
तत्सन्निकर्षोऽस्त्वथ सम्प्रयोगाभावेऽपि भेदेन्द्रिययोर्मनीषिन् ॥९४॥  
अतिप्रसक्तेर्न तु केवलस्य विशेषणत्वस्य तदभ्युपेयम् ।  
भेदाश्रये हीन्द्रियसन्निकृष्टे न सन्निकृष्टत्वमिहात्मनोऽसित ॥९५॥  
भेदाश्रयात्मेन्द्रियसन्निकर्षो नेत्युक्तमेतचतुरं न यस्मात् ।  
चित्तात्मनोर्द्रव्यतया द्वयोरप्यस्त्येव संयोगसमाश्रयत्वम् ॥९६॥  
आत्मा विभुः स्वादथवाऽणुमात्रः संयोगिता नोभयथाऽपि युक्ता ।  
दृष्टा हि सा सावयवस्य लोके संयोगिता सावयवेन योगिन् ॥९७॥  
मनोऽक्षमित्यभ्युपगम्य भेदासडित्वमुक्तं परमार्थतस्तु ।  
साहाय्यकृल्लोचनपूर्वकस्य दीपादिवन्नेन्द्रियमेव चित्तम् ॥९८॥  
भेदप्रमा नेन्द्रियजाऽस्तु तर्हि साक्षिस्वरुपैव तथाऽपि योगिन् ।  
तया विरोधात्परमात्मजीवाभेदं कथं बोधयितुं प्रमाणम् ॥९९॥  
प्रत्यक्षमात्मेश्वरयोरविद्यामाजायुजोर्द्योतयति प्रभेदम् ।  
श्रुतिस्तयोः केवलयोरभेदं भिन्नाश्रयत्वान्न तयोर्विरोधः ॥१००॥  
स्याद्वा विरोधस्तदपि प्रवृत्तं प्रत्यक्षमग्रेऽबलमेव बाध्यम् ।  
प्राबल्यवत्या चरमप्रवृत्त्या श्रुत्वा ह्यपच्छेदनयोक्तरीत्या ॥१०१॥  
नन्वेवमप्यस्त्यनुमानबाधोऽभेदश्रुतेः संयमिचक्रवर्तिन् ।  
घटादिवब्रह्मनिरुपितेन भेदेन युक्तोऽयमसर्ववित्वात् ॥१०२॥  
किमेष भेदः परमार्थभूतः प्रसाध्यते काल्पनिकोऽथवाऽऽद्ये ।  
दृष्टान्तहानिश्चरमे तु विद्वन्नूरीकृतोऽस्माभिरसाधनीयः ॥१०३॥  
स्वप्रत्ययाबाध्यभिदाश्रयत्वं साध्यं घटादौ च तदस्ति योगिन् ।  
त्वयाऽऽत्मबोधेन भिदा न बाध्येत्यनभ्युपेतेति न कोऽपि दोषः ॥१०४॥  
ननु स्वशब्देन सुखादिमान्वा विवक्षितस्तद्विधुरोऽथवाऽऽत्मा ।  
आद्योऽस्मदिष्टं ननु साध्यमन्त्ये दृष्टान्तहानिः पुनरेव ते स्यात् ॥१०५॥  
योगिन्ननौपाधिकभेदवत्त्वं विवक्षितं साध्यमिह त्वदिष्टः ।  
औपाधिकस्त्वीश्वरजीवभेदो घटेशभेदो निरुपाधिकश्च ॥१०६॥  
घटेशभेदेऽप्युपधिर्ह्यविद्या तवानुमानेषु जडत्वमेव ।  
चित्वादभिन्नः परवत्परस्मादात्मेति वाऽत्र प्रतिपक्षहेतु ॥१०७॥  
धर्मिप्रमाबाध्यशरीरिभेदो ह्यसंसृतौ ब्रह्मणि साध्यमिष्टम् ।  
त्वयेष्यते ब्रह्मधियाऽऽत्मभेदो बाध्यो घटादिप्रमया त्वबाध्यः ॥१०८॥  
किं कृत्स्रधर्मिप्रमया न बाध्यः किं वा स यत्किञ्चनधर्मिबोधात् ।  
घटाधिके ब्रह्मणि चात्मभेदस्यैवयात् पुनः स्यान्ननु पूर्वदोषः ॥१०९॥  
किञ्चागुणो वा सगुणो मनीषिन्विवक्ष्यते धर्मिपदेन नान्त्यः ।  
भेदस्य तद्बुध्यविबाध्यतेष्टेर्नाद्यश्च तत्रोभयथाऽपि दोषात् ॥११०॥  
किं निर्विशेषं प्रमितं न वाऽन्त्ये प्राप्ताऽऽश्रयासिध्दिरथाद्यकल्पे ।  
शरीर्यभेदेन परस्य सिध्देः प्राप्रोति धर्मग्रहमानकोपः ॥१११॥  
भो ‘द्वा सुपर्णा सयुज सखाये’ त्याद्या श्रुतिर्भेदमुदीरयन्ती ।  
जीवेशयोः पिप्पलभोक्तोस्तयोरभेदरश्रुतिबाधिकाऽस्तु ॥११२॥  
प्रत्यक्षसिध्दे विफले परात्मभेदे श्रुतिर्नो नयवित्प्रमाणम् ।  
स्यादन्यथा मानमतत्परोऽपि स्वार्थेऽर्थवादः सकलोऽपि विद्वन् ॥११३॥  
स्मृतिप्रसिध्दार्थविबोधि वाक्यं यथेष्यते मूलतया प्रमाणम् ।  
प्रत्यक्षसिध्दार्थकवाक्यमेवं स्यादेव तन्मूलतया प्रमाणम् ॥११४॥  
श्रुतिः स्मृतेऽर्थे यदि वेदविद्भिर्भवेन्न तन्मूलतया प्रमाणम् ।  
कथं भवेद्वेदकथानभिज्ञैर्ज्ञातेऽपि भेदे परजीवयोः सा ॥११५॥  
जीवेश्वरौ सा वदतीत्युपेत्य प्रावोचमेतत्परमार्थतस्तु ।  
विविच्य सत्वात्पुरुषं समस्तसंसारराहित्यममुष्य वक्ति ॥११६॥  
यदीयमाख्यात्यथ सत्त्वजीवौ विहाय सर्वज्ञशरीरभाजौ ।  
जडस्य भोक्तृत्वमुदाहरन्ती प्रामाण्यमहिन् कथमश्नुवीत ॥११७॥  
न चोदनीया वयमत्र विद्वन् यतस्त्वया पैडिरहस्यमेव ।  
अत्तीति सत्त्वं त्वभिपश्यति ज्ञ इति स्म सम्यग्विवृणोति मन्त्रम् ॥११८॥  
शरीरवाची ननु सत्त्वशब्दः क्षेत्रज्ञशब्दः परमात्मवाची ।  
तत्राप्यतो नान्यपरत्वमस्य वाक्यस्य पैडयोदितवर्त्मनाऽपि ॥११९॥  
तदेतदित्यादिगिरा हि चित्ते प्रदर्शिता सत्वपदस्य वृत्तिः ।  
क्षेत्रज्ञशब्दस्य च वृत्तिरुक्ता शारीरके द्र्ष्टरि तत्र विद्वन् ॥१२०॥  
येनेति हि स्वप्रदृशिक्रियायाः कर्तोच्यते तत्न स जीव एव ।  
क्षेत्रज्ञशब्दाभिहितश्च योगिन् स्यात्स्वप्रदृक् सर्वविदीश्वरोऽपि ॥१२१॥  
तिड्प्रत्ययेनाभिहितोऽत्न कर्ता ततस्तृतीया करणेऽभ्युपेया ।  
द्रष्टा च शारीरतया मनीषिन् विशेष्यते तेन स नेश्वरः स्यात् ॥१२२॥  
वृत्तिः शरीरे भवतीत्यमुष्मिन्नर्थे हि शारीरपदस्य योगिन् ।  
तस्मिन् भवन् सर्वगतो महेशः कथं न शारीरपदाभिधेयः ॥१२३॥  
भवञ्छरीरादितरत्र चेशः कथं च शारीरपदाभिधेयः ।  
नभः शरीरेऽपि भवत्यथापि न केऽपि शारीरमितीरयन्ति ॥१२४॥  
यद्येष मन्त्रोऽनभिधाय जीवप्राज्ञौ वदेध्दुशरीरभाजौ ।  
अत्तीति भोक्तृत्वमचेतनाया बुध्देर्वदेत्तार्हि कथं प्रमाणम् ॥१२५॥  
अदाहकस्याप्ययसः कृशानोराश्लेषणाद्दाहकता यथाऽऽस्ते ।  
तथैव भोक्तृत्वमचेतनाया बुध्देरपि स्याच्चिदनुप्रवेशात् ॥१२६॥  
छायातपौ यद्वदतीव भिन्नौ जीवेश्वरौ तद्वदिति ब्रुवाणा ।  
ॠतं पिबन्ताविति काठकेषु श्रुतिस्त्वभेदश्रुतिबाधिकाऽस्तु ॥१२७॥  
भेदं वदन्ती व्यवहारसिध्दं न बाधतेऽभेदपरश्रुतिं सा ।  
एषा त्वपूर्वार्थतया बलिष्ठा भेदश्रुतेः प्रत्युत बाधिका स्यात् ॥१२८॥  
मानान्तरोपोद्वलिता हि भेदश्रुतिर्बलिष्ठा यमिनां वरेण्य ।  
तद्वाधितुं सा प्रभवत्यभेदश्रुतिं प्रमाणान्तरबाधितार्थाम् ॥१२९॥  
प्राबल्यमपादयति श्रुतीनां मानान्तरं नैव बुधाग्रयायिन् ।  
गतार्थतादानमुखेन तासां दौर्बल्यसम्पादकमेव किन्तु ॥१३०॥  
इत्याद्या दृढयुक्तिरस्य शुशुभे दत्तानुमोदा गिरां  
देव्या तादृशविश्वरुप भसावष्टम्भमुष्टिन्धया ।  
भर्तृन्यासविलक्ष्यसूक्तिजननीसाक्षित्वकुक्षिम्भरिः  
सश्लाघाद्भुतपुष्पवृष्टिलहरी सौगन्ध्यपाणिन्धया ॥१३१॥  
इत्थं यतिक्षितिपते रनुमोद्य युक्तिं मालां च मण्डनगले मलिनामवेक्ष्य ।  
भिक्षार्थमुचलतमद्य युवामितीमावाचष्ट तं पुनरुवाच यतीन्द्रमम्बा ॥१३२॥  
कोपारितेकवशतः शपता पुरा मां दुर्वाससा तदवधिर्विहितो जयस्ते ।  
साऽहं यथागतमुपैमि शमिप्रवीरेत्युक्त्वा ससम्भ्रममुं निजधाम यान्तीम् ॥१३३॥  
बबन्ध निःशकमरण्यदुर्गामन्त्रेण तां जेतुमना मुनीन्द्रः ।  
जयोऽपि तस्याः स्वमतैक्यसिध्दयै सार्वज्ञतः स्वस्य न मानहेतोः ॥१३४॥  
जानामि देवीं भवतीं विधातुर्देवस्य भार्या पुरभित्सगर्भ्याम् ।  
उपात्तलक्ष्म्यादिविचित्ररुपां गुप्त्यै प्रपश्चस्य कृतावताराम् ॥१३५॥  
व्रज जननि तदा त्वं भक्तचूडामणिस्ते  
निजपदमनुदास्याम्यभ्यनुज्ञां यदैतुम् ।  
इति निजवच्नेऽस्मिञ्छारदासम्मतेऽसौ  
मुनिरथ मुदितोऽभून्माण्डनं हृद्वुभुत्सुः ॥१३६॥  
इति श्रीमाधवीये तन्मण्डनार्यकथापरः ।  
सङ्क्षेपशकरजये सर्गोऽसावष्टमोऽभवत् ॥८॥  
आदितः ९२०  
    
