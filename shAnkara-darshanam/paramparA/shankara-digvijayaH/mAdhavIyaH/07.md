+++
title = "०७"

+++
स जातु शारीरकसूत्रभाष्यमध्यापयन्नभ्रसरित्समीपे ।  
शिष्यालिशकाः शमयन्नुवास यावन्नभोमध्यमितो विवस्वान् ॥१॥  
श्रान्तेष्वथाधीत्य शनैर्विनेयेष्वाचार्य उत्तिष्ठति यावदेषः ।  
तावद् द्विजः कश्चन वृध्दरुपः कस्त्वं किमध्यापयसीत्यपृच्छत् ॥२॥  
शिष्यास्तमूचुर्भगावानसौ नो गुरुः समस्तोपनिषत्स्वतन्त्रः ।  
अनेन दुरीकृतभेदवादमकारि शारीरकसूत्नभाष्यम् ॥३॥  
स चाब्रवीद्भाष्यकृतं भवन्तमेते वदन्त्यद्भतमेतदास्ताम् ।  
अथैकमुच्चारय पारमार्ष यतेऽर्थतस्त्वं यदि वेत्थ सूत्रम् ॥४॥  
तमब्रवीद्भाष्यकृग्र्यवाचं सूत्रार्थविद्भयोऽस्तु नमो गुरुभ्यः ।  
सूत्रज्ञताहङ्कृतिरस्ति नो मे तथाऽपि यत्पृच्छसि तह्र्वीमि ॥५॥  
पप्रच्छ सोऽध्यायमथाधिकृत्य तृतीयमारम्भगतं यतीशम् ।  
‘तदन्तरे ’ त्यादिकमस्ति सूत्रं ब्रूह्येतदर्थ यदि वेत्थ किश्चित् ॥६॥  
स प्राह जीवः करणावसादे संवेष्टितो गच्छति भूतसूक्ष्मैः ।  
ताण्डिश्रुतौ गौतमजैवलीयप्रश्नोत्तराभ्यां प्रथितोऽयमर्थः ॥७॥  
इत्युक्तमर्थं निशमय्य तेन स वावदूकः शतधा विकल्प्य ।  
अखण्डयत्पण्डितकुज्जराणां मध्ये महाविस्मयमादधानः ॥८॥  
अनुद्य सर्व फणितं तदीयं सहस्रधा तीर्थकरश्चखण्ड ।  
तयाः सुराचार्यफणीन्द्रवाचोर्दिनाष्टकं वाक्कलहो जजृम्भे ॥९॥  
एवं वदन्तौ यतिराड् द्विजेन्द्रौ विलोक्य पार्श्वस्थितपद्मपादः ।  
आचार्यमाहेति महीसुरोऽयं व्यासो हि वेदान्तरहस्यवेत्ता ॥१०॥  
त्वं शकरः शकर एव साक्षात् व्यासस्तु नारायण एव नूनम् ।  
तयोर्विवादे सततं प्रसक्ते किं किकरोऽहं करवणी सद्य ः ॥११॥  
इतीदमाकर्ण्य वचो विचित्नं स भाष्यकृत्सूत्रकृतं दिदृक्षुः ।  
कृताज्जलिस्तं प्रयतः प्रणम्य बभाण वाणीं नवपद्यरुपाम् ॥१२॥  
भवांस्तडिच्चारुजटाकिरीटप्रवर्षुकाम्भोधरकान्तिकान्तः ।  
शुभ्रोपवीती धृतकृष्णचर्मा कृष्णो हि साक्षात्कलिदोषहन्ता ॥१३॥  
भावत्कसूत्नप्रतिपाद्यतादृक्यपरापरार्थप्रतिपाद्कं सत् ।  
अद्वैतभाष्यं तव सम्मतं चेत्सोढ्वा ममाऽगः पुरतो भवाऽऽशु ॥१४॥  
एवं द्वन्नयमथैक्षत कृष्णमाराच्चामीकरव्रततिचारुजटाकलापम् ।  
विद्युल्लतावलयवेष्टितवारिदाभं चिन्मुद्रया प्रकटयन्तमभीष्टामर्थम् ॥१५॥  
गाढोपगूढमनुरागजुषा रजन्या गर्हापदं विदधतं शरदिन्दुबिम्बम् ।  
तापिच्छरी तितनुकान्तिझरीपरीतं कान्तेन्दुकान्तघटितं करकं दधानम् ॥१६॥  
सप्ताधिकाच्छदरविंशतिमौक्तिकाढयां  
सत्यस्य मूर्तिमिव बिभ्रतमक्षमालाम् ।  
तत्तादृशस्वपतिवंशविवर्धनात्मा -  
क्तारावलीमुपगतामिव चानुनेतुम् ॥१७॥  
शार्दूलचर्मोद्वहनेन भूतेरुध्दूलनेनापि जटाच्छटाभिः ।  
रुद्राक्षमालावलयेन शम्भोरर्धासनाध्यासनसख्यपात्रम् ॥१८॥  
अद्वैतविद्यासृणितीक्ष्णधारावशीकृताहङ्कृतिकुज्जरेन्द्रम् ।  
स्वशास्त्रशड्कूज्ज्वलसूत्रदामनियान्त्रिताकृत्रिमगोसहस्रम् ॥१९॥  
तत्तादृगत्युज्ज्वलकीर्तिशालिशिष्यालिसंशोभितपार्श्वभागम् ।  
कटाक्षबीक्षामृतवर्षधारानिवारिताशेषजनानुतापम् ॥२०॥  
विलोक्य वाचंयमसार्वभौमं स शकरोऽशकितदर्शनं तम् ।  
गुरुं गुरुणामपि हृष्टचेताः प्रत्युद्ययौ शिष्यगणैः समेतः ॥२१॥  
अत्यादराच्छात्रगणैः सहासौ प्रत्युद्रतस्तचरणौ प्रणम्य ।  
यत्यग्रगामी विनयी प्रहृष्यन्नित्यब्रवीत्सत्यवतीसुतं सः ॥२२॥  
द्वैपायन स्वगतमस्तु तुभ्यं दुष्ट्रा भवन्तं चरिता मयाऽर्थाः ।  
युक्तं तदेतत्त्वयि सर्वकालं परोपकारव्रतदीक्षितत्त्वात् ॥२३॥  
मुने पुराणानि दशाष्ट साक्षाच्छ्रुत्यर्थगर्भाणि सुदुष्कराणि ।  
कृतानि पद्यद्वयमत्र कर्तु को नाम शक्रो ति सुसङ्गतार्थम् ॥२४॥  
वेदार्णवं व्यतियुतं व्यदधाश्चतुर्धा  
शाखाप्रभेदनवशादपि तान् विभक्तान् ।  
मन्दाः कलौ क्षितिसुरा जनितार एते  
वेदान् ग्रहीतुमलसा इति चिन्तयित्वा ॥२५॥  
एष्याद्विजानासि भवन्तमर्थ गतं च सर्व न न वेत्सि यत्तत् ।  
नो चेत्कथं भूतभवद्भविष्यत्कथाप्रबन्धान् रचयेरजानन् ॥२६॥  
आभासयन्नन्तरमडमान्ध्यं स्थूलं च सूक्ष्मं बहिरन्तरं च ।  
अपानुदन् भारतशीतरश्मिरभूदपूर्वो भगवत्पयोधेः ॥२७॥  
वेदाः षडङ्गं निखिलं च शास्त्रं महन महाभारतवारिराशिः ।  
त्वत्तः पुराणानि च सम्बभूवुः सर्व त्वदीयं खलु वाडयाख्यम् ॥२८॥  
द्वीपे कचित् सम्दुअयन्नृतमेव धाम शाखाशस्रसचिवः शुकसेव्यमानः ।  
उल्लासयत्यहह यस्तिलको मुनीनामुच्चैः फलानि सुदृशां निजपादभाजाम् ॥२९॥  
धत्से सदाऽऽर्तिधमनाय हृदा गिरीशं गोपायसेऽधिवदनं च चिरन्तनीर्गाः ।  
दूरीकरोषि नरकं च दयार्द्रदृष्टया कस्ते गुणान् गदितुमद्भुतकृष्ण शक्तः ॥३०॥  
यमामनन्ति श्रुतयः पदार्थ न सन्न चासन्न बहिर्न चान्तः ।  
स सच्चिदानन्दघनः परात्मा नारायणस्त्व पुरुषः पुराणः ॥३१॥  
इति स्तुतस्तेन यथाविधानमासेदिवान् विष्ठरमात्मनिष्ठाः ।  
द्वैपायनः प्रश्नयनम्रपूर्वकायं यतीशानमिदं ब्रभाषे ॥३२॥  
त्वमस्मदादेः पदवीं गतोऽभूरखण्डपाण्डित्यमवोधयं ते ।  
शुकर्षिवत् प्रीतिकरोऽसि विद्वन् पुरेव शिष्यैः सह मा भ्रमीस्त्वम् ॥३३॥  
कृतं त्वया भाष्यमितीन्दुमौलेः सभाडणे सिध्दमुखान्निशम्य ।  
हृदा प्रहॄष्टेन दिदृक्षया ते दृगध्वनीनः प्रशमिन्नभूवम् ॥३४॥  
इत्थं मुनीन्द्रवचनश्रवणोत्थहर्ष रोमाश्चपूरमिषतो बहिरुत्पवन्तम् ।  
बिभ्रत्तमभ्ररुचिमाख्यददभ्रशक्तिं श्रीशकरः शुकमताणवपूर्णचन्द्रः ॥३५॥  
सुमन्तुपैलप्रथमा मुनीद्रा महानुभावा ननु यस्य शिष्याः ।  
तृणाल्लघीयानपि तत्र कोऽहं तथाऽपि कारुण्यमदर्शि दीने ॥३६॥  
सोऽहं समस्तार्थविवेचकस्य कृत्वा भवत्सूत्रसहस्ररश्मेः ।  
भाष्यप्रदीपेन महर्षिमान्य नीराजनं धृष्टतया न लज्जे ॥३७॥  
अकारि यत्साहसमात्मबुध्दया भवत्प्रशिष्यव्यपदेशभाजा ।  
विचार्य तत्सूक्तिदुरुक्तिजालमर्हः समीकर्तुमिदं कृपालु ः ॥३८॥  
इत्थं निगद्योपरतस्य हस्ताध्दस्तद्वयेनाऽऽदरतः स भाष्यम् ।  
आदाय सर्वत्र निरैक्षतासौ प्रसादगाम्भीर्यगुणाभिरामम् ॥३९॥  
सूत्रानुकारिमृदुवाक्यनिवेदितार्थ स्वीयैः पदैः सह निराकृत्तपूर्वपक्षम्‌ ।  
सिध्दान्तयुक्तिविनिवेशिततत्स्वरुपं दृष्ट्राऽभिनन्द्य परितोषवशादवो चत् ॥४०॥  
न साहसं तात भवानकार्षीद्यत्सूत्रभाष्यं गुरुणा विनीतः ।  
विचार्यतां सूत्रदुरुक्तमत्रेत्येतन्महत्साहसमित्यवैमिं ॥४१॥  
मीमांसकानामपि मुख्यभूतो वेत्थाखिलव्याकरणानि विद्वन् ।  
विनिः सरेत्ते द्वनाद्यतीन्दो गोविन्दशिष्यस्य कथं दुरुक्तम् ॥४२।  
न प्राकृतस्त्वं सकलार्थदर्शी महानुभावः पुरुषोऽसि कश्चित् ।  
यो ब्रह्मचर्याद्विषयान्निवार्य पर्यव्रजः सूर्य इवान्धकारान् ॥४३॥  
बह्वर्थगर्भाणि लघूनि यानि निगूढभावानि च मत्कृतानि ।  
त्वामेवमित्थं विरहय्य नास्ति यस्तानि सम्यग्विवरीतुमीष्टे ॥४४॥  
निसर्गदुर्ज्ञानतमानि को वा सूत्राण्यलं वेदितुमर्थतः सन् ।  
क्लेशस्तु तावान् विवरीतुरेषां यावान् प्रणेतुर्विबुधा वदन्ति ॥४५॥  
भावं मदीयमवबुध्य यथावदेवं  
भाष्यं प्रणेतुमनलं भगवानपीशः ।  
साङ्ख्यादिनाऽन्यथयितं श्रुतिमूर्धवर्त्मो -  
ध्दर्तु कथं परशिवांशमृते प्रभुः स्यात् ॥४६॥  
रोषानुषडकलयाऽपि सुदूरमुक्तो  
धत्सेऽधिमानसमहो सकलाः कलाश्च ।  
सर्वात्मना गिरिजयोपहिरतस्वरुपः  
शक्यो न वर्णयितुमद्भुतशकरस्तवम् ॥४७॥  
व्याख्याप्यसङ्ख्यैः कविभिः पुरैतद्वयाख्यास्यते कैश्चिदितः परं च ।  
भवानिवास्मध्दृदयं किमेते सर्वज्ञ विज्ञातुमलं निगूढम् ॥४८॥  
व्याखाहि भूयो निगमान्तविद्यां विभेदवादान् विदुषो विजित्य ।  
ग्रन्थान् भुवि ख्यापय सानुबन्धानहं गमिष्यामि यथाभिलाषम् ॥४९॥  
इत्युक्तवन्तं तमसाववोचत् कृतानि भाष्याण्यपि पाठितानि ।  
ध्वस्तानि सम्यक्कुमतानि धैर्यादितः परं किं करणीयमस्ति ॥५०॥  
मुहूर्तमात्रं मणिकर्णिकायां विधेहि सद्वत्सल सन्निधानम् ।  
चिराद्यतेऽहं परमायुषोऽन्ते त्यजामि यावद्वपुरद्य हेयम् ॥५१॥  
इतीदमाकर्ण्य वचो विचिन्त्य स शकरं प्राह कुरुष्व मैवम् ।  
अनिर्जिताः सन्ति वसुन्धरायां त्वया बुधाः केचिदुदारविद्याः ॥५२॥  
जयाय तेषां कति हायनानि वस्तव्यमेव स्थिरधीस्त्वयाऽपि ।  
नो चेन्मुमुक्षा भुवि दुर्लभा स्यात् स्थितिर्यथा मातृधुतस्य बाल्ये ॥५३॥  
प्रसन्नगम्भीरभवत्प्रणीतप्रबन्धसन्दर्भभवः प्रहर्षः ।  
प्रोत्साहत्यात्मविदामृषीणां वरेण्य विश्राणयितुं वरं ते ॥५४॥  
अष्टौ वयांसि विधिना तव वत्स दत्ता -  
न्यन्यानि चाष्ट भवता सुधियाऽऽर्जितानि ।  
भूयोऽपि षोडश भवन्तु भवाज्ञया ते  
भूयाच्च भाष्यमिदमारविचन्द्रतारम् ॥५५॥  
त्वमायुषाऽनेन विरोधिवादिगर्वाकुरोन्मूलनजागरुकैः ।  
वाक्यैः कुरुष्वोज्झितभेदबुध्दीनद्वैअविद्यापरिपन्थिनोऽन्यान् ॥५६॥  
इतीरयन्तं प्रति वाचमूचे स शकरः पावितसर्वलोकः ।  
त्वत्सूत्रम्बन्धवशान्मदीयं भाष्यं प्रचारं भुवि यातु विद्वन् ॥५७॥  
इतीरयित्वा चरणौ ववन्दे यतिर्मुनेः सर्वविदो महात्मा ।  
प्रदाय सम्भाव्य वरं मुनीशो द्वैपायनः सोऽन्तरधाद्यतात्मा ॥५८॥  
इत्थं निगद्य ऋषिवृष्णि तिरोहितेऽस्मिन्नन्तर्विवेकनिधिरप्यथ विव्यथे सः ।  
हॄत्तापहारिनिरुपाधिकृपारसानां तत्तादृशां कथमहो विरहो विषह्यः ॥५९॥  
तत्पादपद्मे निजचित्तपद्मे पश्यन् कथञ्चिद्विरहं विषह्य ।  
यतिक्षितीशोऽपि गुरोर्नियोगान्मनो दधे दिग्विजये मनीषी ॥६०॥  
भाष्यस्य वार्तिकमथैष कुमारिलेन भट्टेन कारयितुमादरवान् मुनीन्द्रः ।  
वन्ध्यायमानदरविन्धयमहीधरेण वाचंयमेन चरितां हरितं प्रतस्थे ॥६१॥  
ततः स वेदान्तरहस्यवेत्ता भेत्ताऽमतानां तरसा मतानाम् ।  
प्रयागमागात्प्रथमं जिगीषुः कुमारिलं साधितकर्मजालम् ॥६२॥  
आमज्जतां किल तनूमसितां सितां च कर्तुं कलिन्दसुतया कलितानुषडाम् ।  
अह्राय जह्रुतनयामत निह्रुताघां मध्येप्रयागमगमन्मुनिरर्थमार्गम् ॥६३॥  
गडाप्रवाहैरुपरुध्दवेगा कलिन्दकन्या स्तिमितप्रवाहा ।  
अपूर्वसख्यागतलज्जयेव यत्राधिकं भाति विचित्रपाथाः ॥६४॥  
अन्तेवसद्भिरमलच्छविसम्मदायमध्येतुमाश्रितजलां कुहचिन्मरलैः  
चक्रद्वयेन रजनीसहवाससौख्यसंशीलनाय किल संवलितां परत्र ॥६५॥  
यत्राप्लुता दिव्यशरीरभाज आचन्द्रतारं दिवि भोगजातम् ।  
सम्भुज्जते व्याधिकथानभिज्ञाः प्राहेममर्थ श्रुतिरेव साक्षात् ॥६६॥  
अज्ञातसम्भवतिरोधिकथाऽपि वाणी यस्याः मितासिततयैव गृणाति रुपम् ।  
भागीरथीं यमुनया परिचर्यमाणामेतां विगाह्य मुदितो मुनिरित्यभाणीत् ॥६७॥  
सिध्दापगे पुरविरोधिजटोपरोधक्रुध्दा कुतः शतमदः सदृशान् विधत्से ।  
बध्दा न किं नु भवितासि जटाभिरेषामध्दा जडापकृतयो न विदन्ति भावि ॥६८॥  
सन्मार्गवर्तनपराऽपि सुरापगे त्वमस्थीनि नित्यमशुचीनि किमाददासि ।  
आ ज्ञातमम्ब हृदयं तव सज्जनानां प्रायः प्रसाधनकृते कृतमज्जनानाम् ॥६९॥  
स्वापानुषडाजडताभरिताज्जनौघान् स्वापानुषड्जडाताविधुरान्विधत्से ।  
दूरीभवद्विषयरागहृदोऽपि तूर्णं धूर्तावतंसंयसि देवि क एष मार्गः ॥७०॥  
इति स्तुवंस्तापसराट् त्रिवेणीं शाटया समाच्छाद्य कटीं कृपीटे ।  
दोर्दण्डायुग्मोध्दृतवेणुदण्डोऽघमर्षणस्रानमना बभूव ॥७१॥  
सस्रौ प्रयागे सह शिष्यसङ्घैः स्वयं कृतार्थो जनसङ्ग्रहार्थी ।  
अस्मारि माताऽपि च सा पुपोष दधार या दुःखमसोढ भूरि ॥७२॥  
अनुष्ठितिं द्रागवसाय्य वातैः कल्हारशीतैरुपसेव्यमानः ।  
तीरे विशश्राम तमालमालिन्यत्नान्तरेऽश्रूयत लोकवार्ता ॥७३॥  
गिरेरवप्लुत्य गतिः सतां यः प्रामाण्यमाम्रायगिरामवादीत् ।  
यस्य प्रसादात्तिदिवौकसोऽपि प्रपेदिरे प्राक्तनयज्ञभागान् ॥७४॥  
सोऽयं गुरोरुन्मथनप्रसक्तं महत्तरं दोषमपाकरिष्णुः ।  
अशेषवेदार्थविदास्तिकत्वात्तुषानलं प्राविशदेष धीरः ॥७५॥  
अयं ह्यधीताखिलवेदमन्त्रः कूलेकषालोडितमर्वतन्त्रः ।  
नितान्तदूरीकृतदुष्टतन्त्रस्त्रैलोक्यविभ्रामितकीर्तियन्त्नः ॥७६॥  
श्रुत्वेति तां सत्वरमेष गच्छन् व्यालोकयत्तं तुषराशिसंस्थाम् ।  
प्रभाकराद्यैः प्रथितप्रभावैरुपस्थितं साश्रुमुखैर्विनेयैः ॥७७॥  
धूमायमानेन तुषानलेन सन्दह्यमानेऽपि वपुष्यशेषे ।  
सन्दृश्यमानेन मुखे न वाष्पपरीतपद्मश्रियमादधानम् ॥७८॥  
दूरे विधूताघमपाडभडया तं देशिकं दृष्टिपथावतीर्णम् ।  
ददर्श भट्टा ज्वलदग्रिकल्पो जुगोप यो वेदपथं जितारिः ॥७९॥  
अदृष्टपूर्व श्रुतपूर्ववृत्तं दृष्ट्राऽतिमोदं स जगाम भट्टः ।  
अचीकरच्छिष्यगणैः सपर्यामुपाददे तामपि देशिकेन्द्रः ॥८०॥  
उपात्तभिक्षः परितुष्टचित्तः प्रदर्शयामास स भाष्यमस्मै ।  
सर्वो निबन्धो ह्यमलोऽपि लोके शिष्टेक्षितः सञ्चरणं प्रयाति ॥८१॥  
दृष्ट्रा भाष्यं हृष्टचेताः कुमारः प्रोचे वाचं शकरं देशिकेन्द्रम् ।  
लाके त्वल्पो मत्सरग्रामशाली सर्वज्ञानो नाल्पभावस्य पात्रम् ॥८२॥  
अष्टौ सह्स्राणि विभान्ति विद्वन् सद्वार्तिकानां प्रथमेऽत्र भाष्ये ।  
अहं यदि स्यामगृहीतदीक्षो ध्रुवं विधास्ये सुनिबन्धमस्य ॥८३॥  
भवादृशां दर्शनमेव लोके विशेषतोऽस्मिन् सपये दुरापम् ।  
पुराऽऽर्जितैः पुण्यचयैः कथञ्चित्त्वमद्य मे दृष्टिपथं गतोऽभूः ॥८४॥  
असारसंसारपयोब्धिमध्ये निमज्जतां सद्भिरुदारवृत्तैः ।  
भवादृशैः सङ्गतिरेव साध्या नान्यस्तदुत्तारविधावुपायः ॥८५॥  
चिरं दिदृक्षे भगवन्तमित्थं त्वमद्य मे दृष्टिपथं गतोऽभूः ।  
नह्यत्र संसारपथे नराणां स्वेच्छाविधेयोऽभिमतेन योगः ॥८६॥  
युनक्ति कालः कचिदिष्टवस्तुना कचित्त्वरिष्टेन च नीचवस्तुना ।  
तथैव संयोज्य वियोजयत्यसौ सुखासुखे कालकृते प्रवेद्ययत् ः ॥८७॥  
कृतो निबन्धो निरणायि पन्था निरासि नैयायिकयुक्तिजालम् ।  
तथाऽन्वभूवं विषयोत्थजातं न कालमेनं परिहर्तुमीशे ॥८८॥  
निरास्थमीशं श्रुतिलोकसिध्दं श्रुतेः स्वतोमात्वमुदाहरिष्यन् ।  
न निह्रुवे येन विना प्रपश्चः सौख्याय कल्पेत न जातु विद्वन् ॥८९॥  
तथागताक्रान्तमभूदशेषं स वैदिकोऽध्वा विरलीबभूव ।  
परीक्ष्य तेषां विजयाय मार्ग प्रावर्तिषि त्रातुमनाः पुराणम् ॥९०॥  
सशिष्यसडाः प्रविशन्ति राज्ञां गेहं तदादि स्ववशे विधातुम् ।  
राजा मदीयोऽजिरमस्मदीयं तदाद्रियध्वं न तु वेदमार्गाम् ॥९१॥  
वेदोऽप्रमाणं बहुमानबाधात् परस्परव्याहतवाचकत्वात् ।  
एवं वदन्तो विचरन्ति लोके न काचिदेषां प्रतिपत्तिरासीत् ॥९२॥  
अवादिषं वेदविघातदक्षैस्तन्नाशकं जेतुमबुध्यमानः ।  
तदीयसिध्दान्तरहस्यवार्धीन्निषेध्यबोधाध्दि निषेध्यबाधः ॥९३॥  
तदा तदीयं शरणं प्रपन्नः सिध्दान्तमश्रौषमनुध्दतात्मा ।  
अदूदुषद्वैदिकमेव मार्ग तथागतो जातु कुशाग्रबुध्दिः ॥९४॥  
तदाऽपतन्मे सहसाऽश्रुबिन्दुस्तचाविदुः पार्श्वनिवासिनोऽन्ये ।  
तदाप्रभृत्येव विवेश शका मय्याप्तभावं परिहृत्य तेषाम् ॥९५॥  
विपक्षपाठी बलवान् द्विजातिः प्रत्याददद्दर्शनमस्मदीयम् ।  
उचाटनीयिअः कथमप्युपायैर्नैतादृशः स्थापयितुं हि योग्यः ॥९६॥  
सम्मन्त्र्य चेत्थं कृतनिश्चयास्ते ये चापरेऽहिंसनवादशीलाः ।  
न्यपातयन्नुचतरात् प्रमतं मामग्रसौधाद्विनिपातभीरुम् ॥९७॥  
पतन् पतन् सौधतलान्यरोहं यदि प्रमाणं श्रुतयो भवन्ति ।  
जीवेयमस्मिन् पतितोऽसमस्थले मज्जीवने तच्छ्रुतिमानता गतिः ॥९८॥  
यदीह सन्देहपदयप्रयोगाद्वयाजेन शास्त्रश्रवणाच्च हेतोः।  
ममोचदेशात्पततो व्यनङ्क्षीत्तदेकचक्षुर्विधिकल्पना सा ॥९९॥  
एकाक्षरस्यापि गुरुः प्रदात शास्त्रोपदेष्टा किमु भाषणीयम् ।  
अहं हि सर्वज्ञगुरोरधीत्य प्रत्यादिशे तेन गुरोर्महागः ॥१००॥  
तदेवमित्थं सुगतादधीत्य प्राघातयं तत्कुलमेव पूर्वम् ।  
जैमिन्युपज्ञेऽभिनिविष्टचेताः शास्त्रे निरास्थं परमेश्वरं च ॥१०१॥  
दोषद्वयस्यास्य चिकीर्षुरर्हन यथोदितां निष्कृतिमाश्रयाशम् ।  
प्राविक्षमेषा पुरुक्तभूता जाता भवत्पादनिरीक्षणेन ॥१०२॥  
भाष्यं प्रणीतं भवतेति योगिन्नाकर्ण्य तत्रापि विधाय वृत्तिम् ।  
यशोऽधिगच्छेयमिति स्म वाञ्च्छा स्थिता पुरा सम्प्रति किं तदुक्त्या ॥१०३॥  
जाने भवन्तमहमार्यजनार्थजातमद्वैतरक्षणकृते विहितावतारम् ।  
प्रागेव चेन्नयनवर्त्म कृतार्थयेथाः पापक्षयाय न तदेदृशमाचरिष्यम् ॥१०४॥  
प्रायोऽधुना तदुभयप्रभवाघशान्त्यै  
प्राविक्षमार्य तुषपावकमात्तदीक्षः ।  
भाग्यं न मेऽजनि हि शाबरभाष्यवत्त्व -  
द्भाष्येऽपि किञ्चन विलिख्य यशोऽधिगन्तुम् ॥१०५॥  
इत्यूचिवांसमथ भट्टकुमारिलं तमीषद्विकस्वरमुखाम्बुजमाह मौनी ।  
श्रुत्यर्थकर्मविमुखान् सुगतान्निहन्तुं जातं गुहं भुवि भवन्तमहन्तु जाने ॥१०६॥  
सम्भावनाऽपि भवतो न हि पातकस्य सत्यं व्रतं चरसि सज्जनशिक्षणाय ।  
उज्जीवयामि करकाम्बुकणोक्षणेन भाष्येऽपि मे रचय वार्तिकमडभव्यम् ॥१०७॥  
इत्यूचिवांसं विबुधावतंसं स धर्मविब्रह्मविदां वरेण्यम् ।  
विद्याधनः शान्तिधनाग्रगण्यं समश्रयं वाच्मुवाच भूयः ॥१०८॥  
नार्हामि शुध्दमपि लोकविरुध्दकृत्यं कर्तु मयीडय महितोक्तिरियं तवार्हा ।  
आजानतोऽतिकुटिलेऽपि जने महान्तस्त्वारोपयन्ति हि गुणं धनुषीव शूराः ॥१०९॥  
सञ्जीवनाय चिरकालमृतस्य च त्वं शक्तोऽसि शकर दयोर्मिलदृष्टिपातैः ।  
आरब्धमेतदधुना व्रतमागमोक्तं मुश्चन् सतां न भविताऽस्मि बुधाविनिन्द्यः ॥११०॥  
जाने तवाडं भगवन् प्रभावं संहृत्य भूतानि पुनर्यथावत् ।  
सष्टुं समर्थोऽसि तथाविधो मामुज्जीवयेश्चेदिह किं विचित्रम् ॥१११॥  
नाभ्युत्सहे किन्तु यतिक्षितीन्द्र दकल्पितं हातुमिदं व्रताग्र्यम् ।  
तत्तारकं देशिकवर्य मह्यमादिश्य तब्रह्म कृतार्थयेथाः ॥११२॥  
अयं च पन्था यदि ते प्रकाश्यः सुधीश्वरो मण्डनमिश्रशर्मा ।  
दिगन्तविश्रान्तयशा विजेयो यस्मिज्जिते सर्वमिदं जितं स्यात् ॥११३॥  
सदा वदन् योगपदं च साम्पतं स विश्वरुपः प्रथितो महीतले ।  
महागृही वैदिककर्मतत्परः प्रवृत्तिशास्त्रे निरतः सुकर्मठः ॥११४॥  
निवृत्तिशास्त्रे नकृतादरः स्वयं केनाप्युपायेन वशं स नीयताम् ।  
वशं गते तत्र भवेन्मनोरथस्तदन्तिकं गच्छतु मा चिरं भवान् ॥११५॥  
उंवेक इत्यभिहितस्य हि तस्य लोकैरुवेति बान्धवजनैरभिधीयमाना ।  
हेतोः कुतश्चिदिह वाक्सुरुषाऽभिशप्ता दुर्वाससाऽजनि वधूर्दूयभारतीति ॥११६॥  
सर्वासु शास्त्रसरणीषु स विश्वरुपो मत्तोऽधिक ः प्रियतमश्च मदाश्रवेषु ।  
तत्प्रेयसीं शमधनेन्द्र विधाय साक्ष्ये वादे विजित्य तमिमं वशगं विधेहि ॥११७॥  
तेनैव तावककृतिष्वपि वार्तिकानि कर्मन्दिवर्यतम कारय मा विलम्बम् ।  
त्वं विश्वनाथ इव मे समये समागास्तत्तारकं समुपदिश्य कृतार्थयेथः॥११८॥  
निर्व्याजकारुण्य मुहूर्तमात्रमत्र त्वया भाव्यमहं तु यावत् ।  
योगीन्द्रहृत्पकजभाग्यमेतत् ज्यजाम्यसून् रुपमवेक्षमाणः ॥११९॥  
इत्यूचिवांसमिममिध्दसुखप्रकाशं ब्रह्मोपदिश्य बहिरन्तरपास्तमोहम् ।  
तन्वन्दयानिधिरसौ तरसाऽभ्रमार्गाच्छ्रीमण्डनस्य निलयं स इयेष गन्तुम् ॥१२०॥  
अथ गिरमुपसंहृत्यादराद्भट्टपादः शमधनपतिनासौ बोधिताद्वैततत्वः ।  
प्रशमितममतः संस्तत्प्रसादेन सद्यो विदलदखिलबन्धो वैष्णवं धाम पेदे ॥१२१॥  
इति श्रीमाधवीये तद्वयाससन्दर्शचित्रगः ।  
सङ्क्षेपशकरजये सर्गोऽसौ सप्तमोऽभवत् ॥७॥  
आदितः श्लोकाः ७८४  
    
