<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;२ on आगमे ब्राह्मे विश्वासटिप्पन्यः</title>
    <link>https://vishvAsa.github.io/AgamaH_brAhmaH/shAnkara-darshanam/brahma-sUtrANi/mUlam/4/2/</link>
    <description>Recent content in &#43;२ on आगमे ब्राह्मे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/AgamaH_brAhmaH/shAnkara-darshanam/brahma-sUtrANi/mUlam/4/2/index.xml" rel="self" type="application/rss+xml" />
    <item>
      <title>०१ वागधिकरणम्</title>
      <link>https://vishvAsa.github.io/AgamaH_brAhmaH/shAnkara-darshanam/brahma-sUtrANi/mUlam/4/2/01_vAgadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/shAnkara-darshanam/brahma-sUtrANi/mUlam/4/2/01_vAgadhikaraNam/</guid>
      <description>०१ वाङ्मनसि दर्शनाच्छब्दाच्च ॥ अस्ति प्रायणविषया श्रुतिः — ‘अस्य सोम्य पुरुषस्य प्रयतो वाङ्मनसि सम्पद्यते मनः प्राणे प्राणस्तेजसि तेजः परस्यां देवतायाम्’ (छा. उ. ६ । ८ । ६) इति । किमिह वाच एव वृत्तिमत्त्या मनसि सम्पत्तिरुच्यते, उत वाग्वृत्तेरिति विशयः । तत्र वागेव तावत् मनसि सम्पद्यत इति प्राप्तम् ; तथा हि श्रुतिरनुगृहीता भवति ; इतरथा लक्षणा स्यात् ; श्रुतिलक्षणाविशये च श्रुतिर्न्याय्या, न लक्षणा ; तस्मात् वाच एव अयं मनसि प्रलय इति ॥</description>
    </item>
    
    <item>
      <title>०२ मनोऽधिकरणम्</title>
      <link>https://vishvAsa.github.io/AgamaH_brAhmaH/shAnkara-darshanam/brahma-sUtrANi/mUlam/4/2/02_mano-dhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/shAnkara-darshanam/brahma-sUtrANi/mUlam/4/2/02_mano-dhikaraNam/</guid>
      <description>०३ तन्मनः प्राण उत्तरात् ॥ समधिगतमेतत् — ‘वाङ्मनसि सम्पद्यते’ (छा. उ. ६ । ८ । ६) इत्यत्र वृत्तिसम्पत्तिविवक्षेति ; अथ यदुत्तरं वाक्यम् ‘मनः प्राणे’ (छा. उ. ६ । ८ । ६) इति, किमत्रापि वृत्तिसम्पत्तिरेव विवक्ष्यते, उत वृत्तिमत्सम्पत्तिः — इति विचिकित्सायाम् , वृत्तिमत्सम्पत्तिरेव अत्र इति प्राप्तम् , श्रुत्यनुग्रहात् ; तत्प्रकृतित्वोपपत्तेश्च ; तथा हि — ‘अन्नमयꣳ हि सोम्य मन आपोमयः प्राणः’ (छा. उ. ६ । ५ । ४) इत्यन्नयोनि मन आमनन्ति, अब्योनिं च प्राणम् ; ‘आपश्चान्नमसृजन्त’ — इति श्रुतिः । अतश्च यन्मनः प्राणे प्रलीयते, अन्नमेव तदप्सु प्रलीयते ; अन्नं हि मनः, आपश्च प्राणः, प्रकृतिविकाराभेदादिति । एवं प्राप्ते, ब्रूमः — तदपि आगृहीतबाह्येन्द्रियवृत्ति मनो वृत्तिद्वारेणैव प्राणे प्रलीयत इति उत्तराद्वाक्यादवगन्तव्यम् ; तथा हि सुषुप्सोर्मुमूर्षोश्च प्राणवृत्तौ परिस्पन्दात्मिकायामवस्थितायाम् , मनोवृत्तीनामुपशमो दृश्यते ; न च मनसः स्वरूपाप्ययः प्राणे सम्भवति ; अतत्प्रकृतित्वात् । ननु दर्शितं मनसः प्राणप्रकृतित्वम् — नैतत्सारम् ; न हि ईदृशेन प्राणाडिकेन तत्प्रकृतित्वेन मनः प्राणे सम्पत्तुमर्हति ; एवमपि हि अन्ने मनः सम्पद्येत, अप्सु चान्नम् , अप्स्वेव च प्राणः ; न ह्येतस्मिन्नपि पक्षे प्राणभावपरिणताभ्योऽद्भ्यो मनो जायत इति किञ्चन प्रमाणमस्ति ; तस्मात् न मनसः प्राणे स्वरूपाप्ययः । वृत्त्यप्ययेऽपि तु शब्दोऽवकल्पते, वृत्तिवृत्तिमतोरभेदोपचारात् इति दर्शितम् ॥ ३ ॥</description>
    </item>
    
    <item>
      <title>०३ अध्यक्षाधिकरणम्</title>
      <link>https://vishvAsa.github.io/AgamaH_brAhmaH/shAnkara-darshanam/brahma-sUtrANi/mUlam/4/2/03_adhyaxAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/shAnkara-darshanam/brahma-sUtrANi/mUlam/4/2/03_adhyaxAdhikaraNam/</guid>
      <description>०४ सोऽध्यक्षे तदुपगमादिभ्यः ॥ स्थितमेतत् — यस्य यतो नोत्पत्तिः, तस्य तस्मिन्वृत्तिप्रलयः, न स्वरूपप्रलय इति ; इदमिदानीम् ‘प्राणस्तेजसि’ इत्यत्र चिन्त्यते — किं यथाश्रुति प्राणस्य तेजस्येव वृत्त्युपसंहारः, किं वा देहेन्द्रियपञ्जराध्यक्षे जीव इति । तत्र श्रुतेरनतिशङ्क्यत्वात् प्राणस्य तेजस्येव सम्पत्तिः स्यात् , अश्रुतकल्पनाया अन्याय्यत्वात् — इत्येवं प्राप्ते प्रतिपद्यते — सोऽध्यक्ष इति । स प्रकृतः प्राणः, अध्यक्षे अविद्याकर्मपूर्वप्रज्ञोपाधिके विज्ञानात्मनि अवतिष्ठते ; तत्प्रधाना प्राणवृत्तिर्भवतीत्यर्थः । कुतः ? तदुपगमादिभ्यः — ‘एवमेवेममात्मानमन्तकाले सर्वे प्राणा अभिसमायन्ति यत्रैतदूर्ध्वोच्छ्वासी भवति’ इति हि श्रुत्यन्तरम् अध्यक्षोपगामिनः सर्वान्प्राणान् अविशेषेण दर्शयति ; विशेषेण च ‘तमुत्क्रामन्तं प्राणोऽनूत्क्रामति’ (बृ.</description>
    </item>
    
    <item>
      <title>०४ आसृत्युपक्रमाधिकरणम्</title>
      <link>https://vishvAsa.github.io/AgamaH_brAhmaH/shAnkara-darshanam/brahma-sUtrANi/mUlam/4/2/04_AsRtyupakramAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/shAnkara-darshanam/brahma-sUtrANi/mUlam/4/2/04_AsRtyupakramAdhikaraNam/</guid>
      <description>०७ समाना चासृत्युपक्रमादमृतत्वं चानुपोष्य ॥ सेयमुत्क्रान्तिः किं विद्वदविदुषोः समाना, किं वा विशेषवती — इति विशयानानां विशेषवतीति तावत्प्राप्तम् । भूताश्रयविशिष्टा ह्येषा ; पुनर्भवाय च भूतान्याश्रीयन्ते ; न च विदुषः पुनर्भवः सम्भवति ; अमृतत्वं हि विद्वानश्नुते — इति स्थितिः ; तस्मादविदुष एव एषा उत्क्रान्तिः । ननु विद्याप्रकरणे समाम्नानात् विदुष एव एषा भवेत् — न, स्वापादिवत् यथाप्राप्तानुकीर्तनात् ; यथा हि ‘यत्रैतत्पुरुषः स्वपिति नाम’ (छा. उ. ६ । ८ । १), ‘अशिशिषति नाम’ (छा. उ.</description>
    </item>
    
    <item>
      <title>०५ संसारव्यपदेशाधिकरणम्</title>
      <link>https://vishvAsa.github.io/AgamaH_brAhmaH/shAnkara-darshanam/brahma-sUtrANi/mUlam/4/2/05_saMsAravyapadeshAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/shAnkara-darshanam/brahma-sUtrANi/mUlam/4/2/05_saMsAravyapadeshAdhikaraNam/</guid>
      <description>०८ तदाऽपीतेः संसारव्यपदेशात् ॥ ‘तेजः परस्यां देवतायाम्’ (छा. उ. ६ । ८ । ६) इत्यत्र प्रकरणसामर्थ्यात् तत् यथाप्रकृतं तेजः साध्यक्षं सप्राणं सकरणग्रामं भूतान्तरसहितं प्रयतः पुंसः परस्यां देवतायां सम्पद्यत इत्येतदुक्तं भवति ; कीदृशी पुनरियं सम्पत्तिः स्यादिति चिन्त्यते । तत्र आत्यन्तिक एव तावत् स्वरूपप्रविलय इति प्राप्तम् , तत्प्रकृतित्वोपपत्तेः ; सर्वस्य हि जनिमतो वस्तुजातस्य प्रकृतिः परा देवतेति प्रतिष्ठापितम् ; तस्मात् आत्यन्तिकी इयमविभागापत्तिरिति । एवं प्राप्ते, ब्रूमः — तत् तेजआदि भूतसूक्ष्मं श्रोत्रादिकरणाश्रयभूतम् आपीतेः आसंसारमोक्षात् सम्यग्ज्ञाननिमित्तात् अवतिष्ठते — ‘योनिमन्ये प्रपद्यन्ते शरीरत्वाय देहिनः । स्थाणुमन्येऽनुसंयन्ति यथाकर्म यथाश्रुतम्’ (क.</description>
    </item>
    
    <item>
      <title>०६ प्रतिषेधाधिकरणम्</title>
      <link>https://vishvAsa.github.io/AgamaH_brAhmaH/shAnkara-darshanam/brahma-sUtrANi/mUlam/4/2/06_pratiShedhAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/shAnkara-darshanam/brahma-sUtrANi/mUlam/4/2/06_pratiShedhAdhikaraNam/</guid>
      <description>१२ प्रतिषेधादिति चेन्न शारीरात् ॥ ‘अमृतत्वं चानुपोष्य’ इत्यतो विशेषणात् आत्यन्तिकेऽमृतत्वे गत्युत्क्रान्त्योरभावोऽभ्युपगतः ; तत्रापि केनचित्कारणेन उत्क्रान्तिमाशङ्क्य प्रतिषेधति — ‘अथाकामयमानो योऽकामो निष्काम आप्तकाम आत्मकामो भवति न तस्य प्राणा उत्क्रामन्ति ब्रह्मैव सन्ब्रह्माप्येति’ (बृ. उ. ४ । ४ । ६) इति । अतः परविद्याविषयात्प्रतिषेधात् न परब्रह्मविदो देहात् प्राणानामुत्क्रान्तिरस्तीति चेत् , नेत्युच्यते, यतः शारीरादात्मन एष उत्क्रान्तिप्रतिषेधः प्राणानाम् , न शरीरात् । कथमवगम्यते ? ‘न तस्मात्प्राणा उत्क्रामन्ति’ इति शाखान्तरे पञ्चमीप्रयोगात् ; सम्बन्धसामान्यविषया हि षष्ठी शाखान्तरगतया पञ्चम्या सम्बन्धविशेषे व्यवस्थाप्यते ; ‘तस्मात्’ इति च प्राधान्यात् अभ्युदयनिःश्रेयसाधिकृतो देही सम्बध्यते, न देहः ; न तस्मादुच्चिक्रमिषोर्जीवात् प्राणा अपक्रामन्ति, सहैव तेन भवन्ति — इत्यर्थः । सप्राणस्य च प्रवसतो भवत्युत्क्रान्तिर्देहादिति ॥ १२ ॥</description>
    </item>
    
    <item>
      <title>०७ वागादिलयाधिकरणम्</title>
      <link>https://vishvAsa.github.io/AgamaH_brAhmaH/shAnkara-darshanam/brahma-sUtrANi/mUlam/4/2/07_vAgAdilayAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/shAnkara-darshanam/brahma-sUtrANi/mUlam/4/2/07_vAgAdilayAdhikaraNam/</guid>
      <description>१५ तानि परे तथा ह्याह ॥ तानि पुनः प्राणशब्दोदितानि इन्द्रियाणि भूतानि च परब्रह्मविदः तस्मिन्नेव परस्मिन्नात्मनि प्रलीयन्ते । कस्मात् ? तथा हि आह श्रुतिः — ‘एवमेवास्य परिद्रष्टुरिमाः षोडश कलाः पुरुषायणाः पुरुषं प्राप्यास्तं गच्छन्ति’ (प्र. उ. ६ । ५) इति । ननु ‘गताः कलाः पञ्चदश प्रतिष्ठाः’ (मु. उ. ३ । २ । ७) इति विद्वद्विषयैवापरा श्रुतिः परस्मादात्मनोऽन्यत्रापि कलानां प्रलयम् आह स्म — न ; सा खलु व्यवहारापेक्षा — पार्थिवाद्याः कलाः पृथिव्यादीरेव स्वप्रकृतीरपियन्तीति ; इतरा तु विद्वत्प्रतिपत्त्यपेक्षा — कृत्स्नं कलाजातं परब्रह्मविदो ब्रह्मैव सम्पद्यत इति ; तस्माददोषः ॥ १५ ॥</description>
    </item>
    
    <item>
      <title>०८ अविभागाधिकरणम्</title>
      <link>https://vishvAsa.github.io/AgamaH_brAhmaH/shAnkara-darshanam/brahma-sUtrANi/mUlam/4/2/08_avibhAgAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/shAnkara-darshanam/brahma-sUtrANi/mUlam/4/2/08_avibhAgAdhikaraNam/</guid>
      <description>१६ अविभागो वचनात् ॥ स पुनर्विदुषः कलाप्रलयः किम् इतरेषामिव सावशेषो भवति, आहोस्विन्निरवशेष इति । तत्र प्रलयसामान्यात् शक्त्यवशेषताप्रसक्तौ ब्रवीति — अविभागापत्तिरेवेति । कुतः ? वचनात् ; तथा हि कलाप्रलयमुक्त्वा वक्ति — ‘भिद्येते तासां नामरूपे पुरुष इत्येवं प्रोच्यते स एषोऽकलोऽमृतो भवति’ (प्र. उ. ६ । ५) इति । अविद्यानिमित्तानां च कलानां न विद्यानिमित्ते प्रलये सावशेषत्वोपपत्तिः । तस्मादविभाग एवेति ॥ १६ ॥</description>
    </item>
    
    <item>
      <title>०९ तदोकोऽधिकरणम्</title>
      <link>https://vishvAsa.github.io/AgamaH_brAhmaH/shAnkara-darshanam/brahma-sUtrANi/mUlam/4/2/09_tadoko-dhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/shAnkara-darshanam/brahma-sUtrANi/mUlam/4/2/09_tadoko-dhikaraNam/</guid>
      <description>१७ तदोकोऽग्रज्वलनं तत्प्रकाशितद्वारो विद्यासामर्थ्यात्तच्छेषगत्यनुस्मृतियोगाच्च हार्दानुगृहीतः शताधिकया ॥ समाप्ता प्रासङ्गिकी परविद्यागता चिन्ता ; सम्प्रति तु अपरविद्याविषयामेव चिन्तामनुवर्तयति । समाना च आसृत्युपक्रमात् विद्वदविदुषोरुत्क्रान्तिः — इत्युक्तम् ; तम् इदानीं सृत्युपक्रमं दर्शयति । तस्य उपसंहृतवागादिकलापस्योच्चिक्रमिषतो विज्ञानात्मनः, ओकः आयतनं हृदयम् — ‘स एतास्तेजोमात्राः समभ्याददानो हृदयमेवान्ववक्रामति’ इति श्रुतेः, तदग्रप्रज्वलनपूर्विका चक्षुरादिस्थानापादाना च उत्क्रान्तिः श्रूयते — ‘तस्य हैतस्य हृदयस्याग्रं प्रद्योतते तेन प्रद्योतेनैष आत्मा निष्क्रामति चक्षुष्टो वा मूर्ध्नो वान्येभ्यो वा शरीरदेशेभ्यः’ (बृ. उ. ४ । ४ । २) इति । सा किमनियमेनैव विद्वदविदुषोर्भवति, अथास्ति कश्चिद्विदुषो विशेषनियमः — इति विचिकित्सायाम् , श्रुत्यविशेषादनियमप्राप्तौ, आचष्टे — समानेऽपि हि विद्वदविदुषोर्हृदयाग्रप्रद्योतने तत्प्रकाशितद्वारत्वे च, मूर्धस्थानादेव विद्वान्निष्क्रामति, स्थानान्तरेभ्यस्तु इतरे । कुतः ?</description>
    </item>
    
    <item>
      <title>१० रश्म्यधिकरणम्</title>
      <link>https://vishvAsa.github.io/AgamaH_brAhmaH/shAnkara-darshanam/brahma-sUtrANi/mUlam/4/2/10_rashmyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/shAnkara-darshanam/brahma-sUtrANi/mUlam/4/2/10_rashmyadhikaraNam/</guid>
      <description>१८ रश्म्यनुसारी ॥ अस्ति हार्दविद्या ‘अथ यदिदमस्मिन्ब्रह्मपुरे दहरं पुण्डरीकं वेश्म’ (छा. उ. ८ । १ । १) इत्युपक्रम्य विहिता ; तत्प्रक्रियायाम् ‘अथ या एता हृदयस्य नाड्यः’ (छा. उ. ८ । ६ । १) इत्युपक्रम्य सप्रपञ्चं नाडीरश्मिसम्बन्धमुक्त्वा उक्तम् — ‘अथ यत्रैतदस्माच्छरीरादुत्क्रामत्यथैतैरेव रश्मिभिरूर्ध्वमाक्रमते’ (छा. उ. ८ । ६ । ५) इति ; पुनश्चोक्तम् — ‘तयोर्ध्वमायन्नमृतत्वमेति’ (छा. उ. ८ । ६ । ६) इति ; तस्मात् शताधिकया नाड्या निष्क्रामन् रश्म्यनुसारी निष्क्रामतीति गम्यते । तत् किम् अविशेषेणैव अहनि रात्रौ वा म्रियमाणस्य रश्म्यनुसारित्वम् , आहोस्विदहन्येव — इति संशये सति, अविशेषश्रवणात् अविशेषेणैव तावत् रश्म्यनुसारीति प्रतिज्ञायते ॥ १८ ॥</description>
    </item>
    
    <item>
      <title>११ दक्षिणायनाधिकरणम्</title>
      <link>https://vishvAsa.github.io/AgamaH_brAhmaH/shAnkara-darshanam/brahma-sUtrANi/mUlam/4/2/11_daxiNAyanAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/shAnkara-darshanam/brahma-sUtrANi/mUlam/4/2/11_daxiNAyanAdhikaraNam/</guid>
      <description>२० अतश्चायनेऽपि दक्षिणे ॥ अत एव च उदीक्षानुपपत्तेः, अपाक्षिकफलत्वाच्च विद्यायाः, अनियतकालत्वाच्च मृत्योः, दक्षिणायनेऽपि म्रियमाणो विद्वान् प्राप्नोत्येव विद्याफलम् । उत्तरायणमरणप्राशस्त्यप्रसिद्धेः, भीष्मस्य च प्रतीक्षादर्शनात् , ‘आपूर्यमाणपक्षाद्यान्षडुदङ्ङेति मासाꣳस्तान्’ (छा. उ. ४ । १५ । ५) इति च श्रुतेः, अपेक्षितव्यमुत्तरायणम् — इतीमामाशङ्काम् अनेन सूत्रेणापनुदति ; प्राशस्त्यप्रसिद्धिः अविद्वद्विषया ; भीष्मस्य तूत्तरायणप्रतिपालनम् आचारपरिपालनार्थं पितृप्रसादलब्धस्वच्छन्दमृत्युताख्यापनार्थं च । श्रुतेस्तु अर्थं वक्ष्यति ‘आतिवाहिकास्तल्लिङ्गात्’ (ब्र. सू. ४ । ३ । ४) इति ॥ २० ॥
ननु च ‘यत्र काले त्वनावृत्तिमावृत्तिं चैव योगिनः । प्रयाता यान्ति तं कालं वक्ष्यामि भरतर्षभ’ (भ.</description>
    </item>
    
  </channel>
</rss>
