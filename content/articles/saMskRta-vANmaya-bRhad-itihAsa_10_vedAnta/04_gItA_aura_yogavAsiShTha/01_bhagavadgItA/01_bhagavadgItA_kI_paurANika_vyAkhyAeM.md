+++
title = "०१ भगवद्गीता की पौराणिक व्याख्याएं"

+++

## ०१. गीता का रचनाकाल

डॉ. रामकृष्णगोपाल भण्डारकार ने भगवद्गीता में चतुयूँहवाद का उल्लेख न होने के आधार पर सिद्ध किया है कि भगवद्गीता की रचना सात्वत या भागवत सम्प्रदाय के सुव्यवस्थित होने के पूर्व हुई है। उनके मत से इसका काल चौथी शती ईसा पूर्व का आरम्भ है तथा यह भक्ति-सम्प्रदाय या ऐकान्तिक धर्म की प्राचीनतम व्याख्या है। इसमें ७०० श्लोक हैं जो १८ अध्यायों में विभक्त हैं।

## ०२. पौराणिक व्याख्याएं
पुराण भारतीय धर्म और संस्कृति के विश्वकोश हैं। उनमें गीतासार या गीतामाहात्म्य के नाम से अध्याय हैं। ये अध्याय एक प्रकार से गीता के संक्षेप या व्याख्यान हैं। अग्निपुराण के ३८१वें अध्याय का नाम गीतासार है। इसमें ५८ श्लोकों में गीता का सारांश दिया गया है जो अधिकांशतः गीता की ही शब्दावली में है। गीता के ही श्लोक यहां उद्धृत किये गये हैं। गीता को सभी गीताओं में उत्तम तथा भोग और मोक्ष को प्रदान करने वाली कहा गया है। स्वकर्म से विष्णु की आराधना करना और सर्वजगत् को विष्णुमय देखना भक्त को भगवत्प्राप्ति करा देता है।

स्वकर्मणा तमभ्यर्च्य विष्णुं सिद्धिं च विन्दति। कर्मणा मनसा वाचा सर्वावस्थासु सर्वदा।। ब्रह्मादिस्तम्बपर्यन्तं जगद्विष्णुं च वेत्ति यः। सिद्विमाप्नोति भगवद्भक्तो भागवतो ध्रुवम्।

अग्निपुराण३८१/५७-५८। इसी प्रकार गरुडपुराण के प्रथम भाग के अध्याय २२६ में गीतासार ३० श्लोकों में दिया गया है। इस पुराण में गीतासार का वर्णन पुराणकार के शब्दों में किया गया है, अग्निपुराण की भांति गीता के शब्दों में नहीं। अतएव यह वस्तुतः एक महत्त्वपूर्ण गीतासार है। इसके अनुसार गीताकार अष्टांगयोग (यम, नियम, आसन, प्राणायाम, प्रत्याहार, धारणा,

४६६

वेदान्त-खण्ड

ध्यान और समाधि) से युक्त तथा सर्ववेदान्त में पारंगत है। गीता इस प्रकार योग-वेदान्त का ग्रन्थ है। अष्टांगमार्ग से ब्रह्मप्राप्ति कैसे होती है, इसका वर्णन निम्नश्लोकों में अच्छी तरह से किया गया है

इन्द्रियग्राममखिलं मनसाभिनिवेश्य च। मनश्चैवाप्यहंकारे प्रतिष्ठाप्य च पाण्डव ।।

अहंकारं तथा बुद्धौ बुद्विश्च प्रकृतावपि। प्रकृतिं पुरुष स्थाप्य पुरुष ब्रह्मणि न्यसेत् ।। अहं ब्रह्म परं ज्योतिः प्रसंख्याय विमुच्यते।

(गरुडपुराण १.२२६, ६-१०) अर्थात् इन्द्रियों को मन में, मन को अहंकार में, अहंकार को बुद्धि में, बुद्धि को प्रकृति में, प्रकृति को पुरुष में और पुरुष को ब्रह्म में सम्यक् रूप से प्रतिष्ठित करने से मुक्ति मिलती है।

स्पष्ट है कि गरुडपुराणकार के अनुसार गीता का तत्त्वदर्शन सेश्वर सांख्ययोग है जिसमें ब्रह्म से लेकर पृथिवीपर्यन्त कुल २६ तत्त्व हैं-ब्रह्म, पुरुष, प्रकृति, महत् (बुद्धि),

अहंकार, मन, ५ ज्ञानेन्द्रियां, ५ कर्मेन्द्रियां, ५ तन्मात्राएं और ५ महाभूत।

अग्निपुराण ने अट्ठावन श्लोकी गीतासार देकर एक ऐतिहासिक प्रक्रिया को जन्म दिया है। इसके अनन्तर सप्तश्लोकी गीता, अष्टादशश्लोकी गीता और शतश्लोकी गीता के प्रचार हुए। इन गीताओं में गीता के ही श्लोक हैं। इनको मनोहरलाल शर्मा की मुमुक्षुरंजनीप्रदीपिका सहित भगवद्गीता में दिया गया है। लघुयोगवासिष्ठ में अड़तालीस श्लोकों में गीता का सार दिया गया है (निर्वाण प्रकरण का अर्जुनोपाख्यान नामक पाँचवां सर्ग)। बालीद्वीप में सत्तर श्लोकी गीता का प्रचार है जो पुराण-शैली में किया गया एक गीतासार ही है। इस प्रकार न जाने कितने गीता-प्रेमियों ने अपने-अपने ढंग से गीतासार प्रस्तुत किये हैं।

वाराहपुराण में गीतासार के स्थान पर गीतामाहात्म्य २३ श्लोकों में दिया गया है। यहाँ भगवान् पृथिवी से कहते हैं:

गीताश्रयेऽहं तिष्ठामि गीता मे चोत्तमं गृहम् । गीताज्ञानमुपाश्रित्य त्रीन्लोकानु पालयाम्यहम्।।

नाRE गीता में परमा विद्या ब्रह्मरूपा न संशयः। PEERIETRIPAT अर्धमात्राक्षरा नित्या स्वानिर्वाच्यपदात्मिका।।

(वाराहपुराण, गीतामाहात्म्य ७-८)

भगवद्गीता की पौराणिक व्याख्याएं नज अर्थात् गीता परम ब्रह्मविद्या है। वह प्रणच की चतुर्थमात्रा (अर्ध मात्रा) है। वह अनिर्वाच्य तथा नित्य ज्ञान है। उसी का आश्रय लेकर परमात्मा तीनों लोकों का पालन करता है। OF इससे गीता के ज्ञान की उपयोगिता लोक-पालन में बतलाई गयी है। गीता में ऐसे सिद्धान्तों की व्याख्या है जिनसे लोकसंग्रह, लोकरक्षा, लोकोत्थान-लोकाभ्युदय होते हैं। इसी आधार पर गीताशास्त्र को धर्मशास्त्र, राजनीतिशास्त्र, समाजशास्त्र और अर्थशास्त्र से जोड़ा जाता है। उसमें केवल तत्त्वज्ञान ही नहीं है, वरन् व्यावहारिक दर्शन, जीवन-दर्शन, के भी शाश्वत सिद्धान्तों का निरूपण हुआ है। पप गीतामाहात्म्य का यह वर्णन पद्मपुराण में बहुत विकसित हो गया है। वहाँ १३ अध्यायों में, २०६ से लेकर २२१ अध्याय तक गीता के माहात्म्य का वर्णन है। उसमें गीता के प्रत्येक अध्याय के माहात्म्य का वर्णन अलग-अलग किया गया है। इस माहात्म्य-वर्णन में निम्नलिखित लक्ष्य उल्लेखनीय हैं (१) वेदव्यास द्वैपायन ने वेद का मंथन करके गीताशास्त्र को बनाया है

निर्मथ्य बहुधाऽऽलोक्य वेदशास्त्राम्बुधिं सुधीः।

द्वैपायनो यदासाद्य गीताशास्त्रं निस्सृष्टवान् ।। (२) पंचमुख भगवान् शंकर पार्वती से कहते हैं कि गीता साक्षात् शांकर स्वरूप है। प्रथम

पांच अध्याय शंकर के पांचमुख हैं। ६-१५ अध्याय भगवान शंकर की १० भुजाएं हैं। १६वाँ अध्याय उनका उदर है। १७-१८ अध्याय उनके पैर हैं। इस प्रकार अट्ठारह

अध्यायों की गीता साक्षात ईश्वर की वाङ्मयी मूर्ति है। (३) भगवान् लक्ष्मी से कहते हैं-मेरा यह शरीर मायिक है, तात्त्विक नहीं। आत्मा शरीर

से भिन्न है। वह द्वैताद्वैतविवर्जित, भावाभावमुक्त तथा शुद्धसेवित मात्र है। इस आत्मा का एकत्व गीताशास्त्र में बताया गया है

मायामयमिदं देवि! वपुर्मे न तु तात्त्विकम्। सृष्टिस्थित्युपसंहारक्रियाजालोपबृंहितम् ।। अतोऽन्यदात्मनो रूपं द्वैताद्वैतविवर्जितम्। तिर किसान भावाभावविनिर्मुक्तमाद्यन्तरहितं प्रिये।। शुद्धसंवित्प्रभालाभपरानन्दैकसुन्दरम्। । रूपमैश्वरमात्मैक्यं गम्यं गीतासु कीर्तितम् ।।४६८

वेदान्त-खण्ड

(४) गीता परम पवित्र, आयुष्यकारक, स्वर्गप्रदायिनी तथा भगवान् विष्णु से सायुज्य कराने

वाली है। संक्षेप में, गीताशास्त्र मोक्षदायक है। इसका पाठ करने से सभी पाप नष्ट हो जाते हैं और भगवान् से सायुज्य मिलता है।

पद्मपुराण में वर्णित गीता-माहात्म्य पौराणिक शैली में लिखा गया है, अर्थात् वह आख्यानों द्वारा प्रदर्शित करता है कि कैसे गीता का पाठ करने से उसके अभीष्ट की सिद्धि होती है।

## ०३. अन्य माहात्म्य
उपर्युक्त माहात्म्य के अतिरिक्त गीता का एक अन्य माहात्म्य भी गीता के साथ प्रकाशित मिलता है जिसके निम्नलिखित बिन्दु उल्लेखनीय हैं (१) गीता उपनिषदों का सार है। उसमें कृष्ण ने उपनिषदों की ब्रह्मविद्या को ही

अभिव्यक्त किया है।

सर्वोपनिषदो गावो दोग्धा गौपालनन्दनः।

पार्थो वत्सः सुधीर्भोक्ता दुग्धं गीतामृतं महत् ।। (२) गीता सर्वशास्त्रमयी, धर्ममयी और सर्वज्ञान-प्रयोजिका है।

तस्माद्धर्ममयी गीता सर्वज्ञानप्रयोजिका।

सर्वशास्त्रमयी यस्मात् तस्माद् गीता विशिष्यते।। (३) गीता का नाम ही अर्थमात्रा, वेदत्रयी, तत्त्वार्थज्ञानमंजरी, भ्रान्तिनाशिनी, भवघ्नी,

ब्रह्मविद्या आदि हो गया है।

वास्तव में पुराणों ने गीता का इतना प्रचार किया कि उसका महत्त्व उपनिषदों या श्रुतिप्रस्थान तथा ब्रह्मसूत्र या न्यायप्रस्थान से अधिक हो गया। वह वेदान्त का केवल स्मृति-प्रस्थान मात्र नहीं रह गई, अपि तु समग्र वेद या वेदान्त के सार-रूप में सर्वमान्य हो गयी। उसने जितना वेदान्त का प्रचार किया उतना किसी अन्य ग्रन्थ ने नहीं किया। लगभग एक हजार वर्षों से वह वेदान्त का सर्वश्रेष्ठ ग्रन्थ हो गयी है। यही कारण है कि अधिकांश लोगों ने गीता के ऊपर भाष्य लिखे। जितने वेदान्तसम्प्रदाय हैं उतने ही गीता के भाष्य भी हो गये हैं।

४. पौराणिक ईश्वरवाद गीता की पौराणिक व्याख्याओं का सार भक्ति द्वारा ईश्वर-लाभ प्राप्त करना है। इस साधना में ईश्वर और भक्त के सम्बन्ध का महत्त्व है। भक्त की भक्ति के अनुसार यह

भगवद्गीता की पौराणिक व्याख्याएं

सम्बन्ध बदलता रहता है। प्रायः यहां दास्य नामक भक्ति है। भक्त दास या सेवक है। ईश्वर स्वामी या सेव्य है। ईश्वर के छ: गुण हैं जिन्हें छ: अंग भी कहा जाता है

सर्वज्ञता, तृप्ति, अनादिबोध, स्वतन्त्रता, नित्य अलुप्तशक्ति और अचिन्त्यशक्ति।

सर्वज्ञता तृप्तिरनादिबोधः स्वतन्त्रता नित्यमलुप्तशक्तिः।

अचिन्त्यशक्तिश्च विभोविधिज्ञाः षडाहुरङ्गानि महेश्वरस्य ।। वायुपुराण में ईश्वर के दस गुण गिनाए गये हैं और उन्हें अव्यय कहा गया है

ज्ञानं विराग ऐश्वर्य तपः सत्यं क्षमा धृतिः। स्रष्मृत्वमात्मसंबोधो स्यधिष्ठातृत्वमेव च।

अव्ययानि दशैतानि नित्यं तिष्ठन्ति शङ्करे।। वेदान्तकल्पतरु में अमलानन्द ने भामती के निम्न मंगलाचरण श्लोक की व्याख्या में इन अंगों और अव्ययों को गिनाया है

षभिरगैरुपेताय विविधैरव्ययैरपि।

शाश्वताय नमस्कुर्मो वेदाय च भवाय च।। अतः स्पष्ट है कि पुराणों ने ईश्वर की जो कल्पना की है उसका प्रभाव वाचस्पति मिश्र, अमलानन्द सरस्वती आदि आचार्यों पर पड़ा है। भगवद्गीता को पुराणों ने जिस ढंग से उपबृंहित किया है उसका प्रभाव इन आचार्यों पर पड़ना स्वाभाविक था। उपर्युक्त अंगों

और अव्ययों पर ध्यान करने से ईश्वर-प्राप्ति होती है।

### सन्दर्भ-ग्रन्थ

१. अग्निपुराण २. गरुडपुराण ३. वायुपुराण ४. पद्मपुराण ५. वाराहपुराण

नोट-इन पुराणों के कई संस्करण विभिन्न प्रकाशनों से प्रकाशित हैं जहाँ इन्हें देखा जा

सकता है।

या द्वितीय अध्यायशी गित
