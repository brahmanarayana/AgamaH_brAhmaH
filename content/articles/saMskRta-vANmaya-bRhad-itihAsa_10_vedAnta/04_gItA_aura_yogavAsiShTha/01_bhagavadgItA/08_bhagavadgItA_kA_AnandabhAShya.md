+++
title = "०८ भगवद्गीता का आनन्दभाष्य"

+++

स्वामी रामानन्द ने भगवद्गीता पर आनन्दभाष्य लिखा था। उसका हिन्दी अनुवाद एवं व्याख्यान स्वामी रामेश्वरानन्द ने किया है जिसका नाम भाष्यतत्त्वदीप है। आनन्दभाष्य पर म.म. रघुवराचार्य ने गीतार्थचन्द्रिका नामक टीका लिखी है जिसके अन्तिम श्लोक से स्पष्ट है कि लेखक पर मधुसूदन सरस्वती के भाष्य का प्रभाव पड़ा था। यद्यपि रघुवराचार्य ने मधुसूदन का अर्थ वहाँ कृष्ण लिया है, किन्तु यह शब्द श्लिष्ट है। इससे मधुसूदन सरस्वती का भी संकेत है।

आनन्दभाष्य के आरम्भ में स्वामी रामानन्द ने भगवान् श्रीराम, सीता, हनुमान, ब्रह्मा, वसिष्ठ, योगीश्वर पराशर, वेदज्ञ व्यास, जितेन्द्रिय शुकदेव, श्री पुरुषोत्तमाचार्य (बोधायन), आचार्य गंगाधर आदि को प्रणाम करते हुए अपने गुरु स्वामी राघवानन्द को प्रणाम किया

आनन्दभाष्य का संक्षेप स्वामी रामानन्द के प्रशिष्य के शिष्य अनुभवानन्द ने गीतार्थसुधा नाम से २१ श्लोकों में किया है। इसमें आनन्दभाष्य के आधार पर गीता के प्रत्येक अध्याय का विषय बताया गया है। इस पर रामेश्वरानन्द ने अन्वयदीपिका नामक एक टीका लिखी है।

आनन्दभाष्य का दार्शनिक मत विशिष्टाद्वैत है। अतएव अनेक विद्वानों के मत से आनन्दभाष्य रामानुज के गीताभाष्य-जैसा ही विशिष्टाद्वैतवादी है। परन्तु रामानन्द-सम्प्रदाय के आधुनिक आचार्यों ने रामानुज के गीताभाष्य और आनन्दभाष्य के अन्तरों को रेखांकित करते हुए दोनों की सम्प्रदाय-परम्पराओं का भेद स्पष्ट किया है। रामानुज का विशिष्टाद्वैतवाद लक्ष्मीनारायणवाद है और रामानन्द का विशिष्टाद्वैतवाद सीतारामवाद है। मन्त्र, उपास्य और उपासना के भेद से दोनों दर्शनों में भेद है।

आनन्दभाष्य की निम्नलिखित विशेषताएं उल्लेखनीय हैं गीताशास्त्र अध्यात्मविद्या-प्रधान है। इसको परम कारुणिक भगवान् देवकीनन्दन ने अपने भक्त के उद्वार के लिए प्रकट किया। अर्जुन को उपदेश देने के व्याज से भगवान् ने अपने सभी भक्तों के उद्वार का मार्ग दिखाया है। “अथ परमकारुणिको भगवान् देवकीनन्दनो निजभक्तजनोद्धाराय अध्यात्मविद्याप्रधानं षट्कत्रयात्मकगीताशास्त्रम् अर्जुनोपदेशव्याजेन आविर्भावनाम्बभूव" (आनन्दभाष्य १३१)

YRE

भगवद्गीता का आनन्दभाष्य २. गीताशास्त्र को भगवान् द्वैपायन (कृष्णद्वैपायन) ने महाभारत में श्लोकबद्ध किया।

(आनन्दभाष्य ११)। ३. भगवान् देवकीनन्दन कृष्ण आदि पुरुष साकेताधिपति भगवान् श्रीराम के अवतार हैं।

रामानन्दसम्प्रदाय के अनुसार भगवान् शब्द का मुख्य अर्थ भगवान् साकेताधिपति राम है। उसके गौण अर्थ षड्विध ऐश्वर्यलेश से सम्पन्न भगवान् के अवतार हैं। षड्विध ऐश्वर्य का तात्पर्य भगवान् के छः गुण हैं

ज्ञानशक्तिबलैश्वर्यवीर्यतेजांसि षड्गुणाः। भगवत्त्वेनेरिताः सन्ति श्रीरामे भगवान स तत्।। श्रीरामे भगवच्छब्दो मुख्यवृत्या प्रवर्तते। गौण एव स चान्यत्र षडुविधैश्वर्यलेशतः।।

(गीता में ३ षट्क हैं-छ:-छ: अध्यायों के) ४. प्रथम षट्क (१-६ अध्याय) में ज्ञान-गर्भित कर्मयोग का प्रतिपादन है जो परा भक्ति

का उदय है। उसका प्रयोजन अक्षरतत्त्व का यथार्थ ज्ञान प्रदान करना है। द्वितीय षट्क (७-१२ अध्याय) में सपरिकर भक्तियोग का वर्णन है। इन दोनों षट्कों में निखिल अध्यात्मशास्त्र का प्रतिपादन हो गया है। किन्तु उनमें निर्दिष्ट पदार्थों का संशोधन करना तृतीय षट्क (१३-१८ अध्याय) का कार्य है। प्रत्येक षट्क में ३-३ अध्यायों के दो त्रिक हैं। इसका विवेचन गीतार्थचन्द्रिका में किया गया है और संगति

बैठायी गयी है। - आनन्दभाष्य में यथास्थान पूर्वापर-सम्बन्ध अर्थात् पूर्ववर्ती श्लोक और उत्तरवर्ती श्लोक का सम्बन्ध अच्छी तरह से बताया गया है। इसे सम्बन्धभाष्य कहा जाता है। सम्बन्ध-भाष्य से उपस्थापित विषय का प्रयोजन ज्ञात होता है। किन्तु सम्बन्ध-भाष्य के कारण आनन्दभाष्य की प्राचीनता पर सन्देह होता है। यह आनन्दभाष्य को जितना सुगठित और सुसंबद्ध करता है उतना ही यह एक उत्तरवर्ती ग्रन्थ सिद्ध होता है। अतः हमारा अनुमान है कि यह १८वीं शती की रचना है और गीता के अनेक भाष्यों के अनुशीलन के आधार पर लिखा गया है। विशेषतः रामानुज-भाष्य से भिन्नता दिखाना आनन्दभाष्य का एक प्रयोजन लगता है। आनन्द-भाष्यकार के सामने रामानुज का गीताभाष्य था। कहीं-कहीं दोनों की पदावली में इसलिए बड़ा साम्य है। उदाहरण के लिए गीता (८६) की व्याख्या में रामानुज कहते हैं

हृद्देशे सकलप्रवृत्तिनिवृत्तिमूलज्ञानोदये देशे।

५३०

वेदान्त-खण्ड

पर

और रामानन्द कहते हैं

5 हृद्देशे सकलप्रवृत्तिनिवृत्तिकारणभूतज्ञानावासस्थलहृदयप्रदेशे। यहाँ यद्यपि रामानन्द-सम्प्रदाय के विद्वद्गण दोनों सम्प्रदार्यों का अन्तर बताते हैं, तथापि रामानुज और रामानन्द की पदावलियों में जो साम्य है वह सिद्ध करता है कि रामानन्द के सामने रामानुज का भाष्य अवश्य विद्यमान था। रामानन्द वैसे भी रामानुज के परवर्ती हैं। किन्तु उनका गीता-भाष्य तो उनकी भी रचना नहीं जान पड़ता और किसी रामानन्दी आचार्य की रचना लगता है। ६. कहीं-कहीं आनन्दभाष्य की व्याख्याएं अत्यन्त विस्तृत और गम्भीर हैं। उदाहरण के

लिए गीता २।१२ का भाष्य लिया जा सकता है, जिसमें अद्वैतवाद के अविद्या-सिद्धान्त का खण्डन और जीवों के नानात्व और जीवेश्वर-भेद का प्रतिपादन किया गया है। वहीं २।२७ की व्याख्या में असत्कार्यवाद का विस्तृत निरूपण और प्रबल खण्डन है।

कहीं-कहीं निर्विशेष ब्रह्मवाद का भी खण्डन है। ७. आनन्दभाष्य में श्रुतियों और स्मृतियों आदि से यथासम्भव कम से कम उद्धरण दिये

गये हैं। इसमें लाघव-न्याय का पालन और पुनरुक्ति दोष का निवारण किया गया है। - यदि कहीं श्रुतिवचन से कोई तथ्य प्रमाणित किया गया है तो उसको स्मृतिवचन से

प्रमाणित करने की आवश्यकता नहीं समझी गई है। स्मृतिवचन प्रायः वहीं दिये गये

हैं जहाँ श्रुतिवचन को नहीं प्रस्तुत किया गया है। ८. यद्यपि आनन्दभाष्य और रामानुज के गीताभाष्य में पर्याप्त भेद हैं जिन्हें आधुनिक युग निमें रामानन्दी विद्वानों और आचार्यों ने उद्घाटित किया है, तथापि यह मानना गलत

नहीं है कि आनन्दभाष्य पर रामानुजभाष्य का प्रभाव है। अविद्या का जो खण्डन आनन्दभाष्य में किया गया है वह शब्दतः और अर्थतः रामानुज के द्वारा उद्भावित

सात अनुपपत्तियों की ही व्याख्या है। माना ६. आनन्दभाष्य में गीताभाष्य का आरम्भ 'धर्मक्षेत्रे कुरुक्षेत्रे' इस प्रथम श्लोक से माना

गया है। उसका मध्य निम्न श्लोक को माना गया है

कि इदं शरीरं कौन्तेय क्षेत्रमित्यभिधीयते।।

म एतद्यो वेत्ति तं प्राहुः क्षेत्रज्ञ इति तद्विदः।।

- (गीता ३४) और गीता का उपसंहार निम्नश्लोक में किया गया है- पति

भगवद्गीता का आनन्दभाष्य सर्वधर्मान्परित्यज्य मामेकं शरणं व्रज। म अहं त्वा सर्वपापेभ्यो मोक्षयिष्यामि मा शुचः।। 1 वार्ड

(गीता ८।६६) १०. आनन्दभाष्य में प्रपत्तिषट्क (षड्विद्या प्रपत्ति) का सिद्धान्त अहिर्बुध्न्यसंहिता (३७।२८)

से लिया गया है। वहीं गीता १८६६ के भाष्य में कहा गया है कि बोधायन ने प्रपत्तिषट्कम् नामक एक ग्रन्थ लिखा था जिसमें षड्विद्या शरणागति का प्रतिपादन है। इस प्रकार आनन्दभाष्य सिद्ध करता है कि शरणागति और प्रपत्ति के लिए रामानन्द-सम्प्रदाय रामानुज सम्प्रदाय का ऋणी नहीं है। दोनों सम्प्रदायों ने इस

सिद्धान्त को अपनी गुरु-परम्परा से प्राप्त किया था। ११. आनन्दभाष्य भक्तियोग (प्रपत्तियोग) को ही भगवत्प्राप्ति का मुख्य साधन मानता है।

इसमें सभी मनुष्यों का अधिकार है

न जातिभेदं न कुलं न लिंगं न गुणक्रियाः। न देशकालौ नावस्थां योगो ह्ययमपेक्षते।।

(भारद्वाजसंहिता १।१४) इस श्लोक का उद्धरण आनन्दभाष्य १८६६ के भाष्य में है। इसका पूरा अनुपालन रामानन्द-सम्प्रदाय में किया जाता है। स्कन्दपुराण को उद्धृत करते हुए रामानन्द ने आनन्दभाष्य १८/४६ में यों कहा है

ब्राह्मणः क्षत्रियो वैश्यः शूद्रो वा यदि वेतरः। विष्णुभक्तिसमायुक्तो ज्ञेयः सर्वोत्तमोज सः॥ भगवद्भक्तिदीप्ताग्निर्दग्धदुर्जातिकश्मलः।

श्वपचोऽपि बुधः श्लाघ्यः न वेदाढ्योऽपि नास्तिकः।। इस प्रकार "जाति पांति पूछै ना कोई। हरि का भजै सो हरि का होई", यह रामानन्द-सिद्धान्त भाष्य में शास्त्रप्रमाण से सिद्ध किया गया है। इस सिद्धान्त के कारण रामानन्द-सम्प्रदाय का विपुल प्रचार हुआ है। आज भी जितने साधु इस सम्प्रदाय में हैं उतने किसी दूसरे सम्प्रदाय में नहीं हैं। १२. गीतार्थचन्द्रिका में रघुवराचार्य ने आनन्दभाष्य के वैशिष्ट्य पर प्रकाश डाला है।

उन्होंने कहा है कि ज्ञान से अविद्या दूर होती है और भक्ति से बन्धन-माया दूर होती है। अविद्या व्यष्टिगत बन्धन है और माया समष्टिगत बन्धन है। भक्ति के बिना माया की निवृत्ति नहीं हो सकती है। इस प्रकार ज्ञानसहित भक्तिमार्ग ही मोक्ष का साक्षात्

५३२

वेदान्त-खण्ड

हेतु है। कर्मयोग इस मार्ग का मात्र साधन है। वह परम्परया मोक्ष-हेतु है। साक्षात् हेतु नहीं है।

### सन्दर्भ-ग्रन्थ
१. रामेश्वरानन्द के तत्त्वदीप (हिन्दी व्याख्या) सहित स्वामी रामानन्द का गीता-आनन्द

भाष्य, जगद्गुरु श्रीरामानन्दाचार्य पीट कर्णावती, ३८०००७ (गुजरात), १६६०. २. रामानन्द स्वामीकृत गीता का आनन्दभाष्य, अनुभवानन्दकृत गीतार्थसुधा, रघुवराचार्यकृत

अर्थचन्द्रिका और वैष्णवाचार्यकृत गुयार्थदीपिका सहित, वेदान्ताश्रम, सिद्धपुर, (गुजरात), १E६५.

नवम अध्याय
