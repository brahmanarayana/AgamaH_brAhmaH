+++
title = "०९ बच्चा झा (नैयायिक) का गूढार्थतत्त्वालोक"

+++

## १. बच्चा झा और उनकी परम्परा
बच्चा झा के नाम से प्रसिद्ध धर्मदत्त झा मिथिला में उन्नीसवीं शताब्दी के एक सर्वश्रेष्ठ दार्शनिक हुए हैं। इनका जन्म १८६० ई. में बिहार प्रान्त के मधुबनी जनपद में नवानी ग्राम में हुआ था। इनका निधन सन् १८१८ में हुआ था। ये शाण्डिल्य गोत्रीय थे और धर्मशास्त्रीय निबन्धों के प्रणेता पंडित रत्नमणि झा के पौत्र एवं दुर्गादत्त झा के पुत्र थे। प्रतिभा के धनी बच्चा झा ने अपने परिश्रम से भारतीय विद्या की सभी शाखाओं पर समान अधिकार प्राप्त किया था। अतएव विद्वानों ने इन्हें “सर्वतन्त्रस्वतन्त्र" की पदवी से अलङ्कृत किया। किन्तु उनका मुख्य विषय था न्यायशास्त्र, जिसका इन्होंने गुरुमुख से विधिवत् आद्योपान्त अध्ययन किया था। सौभाग्य से इनके मातुल ठाढी ग्रामवासी नैयायिक विश्वनाथ झा न्यायशास्त्र के इनके अध्यापक थे। मिथिला के प्रसिद्ध दार्शनिक बवुजन झा तथा जटाधर झा के श्रीचरणों के अन्तेवासी होकर भी इन्होंने विद्याएं अधिगत की थीं तथा वाराणसी के विश्रुत विद्वान् बालशास्त्री एवं विशुद्धानन्द सरस्वती के श्रीचरणों में बैठकर भी कुछ विद्याएं सीखी थीं। किन्तु नव्यन्याय में इनका योगदान परिमाण तथा गुण दोनों की दृष्टि से अधिक एवं कालजयी है। इनकी दृष्टि में जगदीश भट्टाचार्य की सिद्धान्तलक्षणव्याख्या सर्वाधिक व्युत्पादक है। किंवदन्ती है कि महाराज दरभंगा द्वारा आयोजित धौत-परीक्षा में भाग लेते समय केवल इसी ग्रन्थ का अवलोकन कर सभी दर्शनों की परीक्षा में इन्होंने भाग लिया था। संभव है कि इसी बात को ध्यान में रखकर मेरे पितचरण कृष्णमाधव झा ने इनके सिद्धान्तलक्षण गूढार्थतत्त्वालोक की सुबोधिनी व्याख्या लिखी थी।

बच्चा झा ने आजीवन स्वाध्याय तथा अध्यापन द्वारा शास्त्र की रक्षा करते हुए अच्छे शिष्यों की एक मण्डली तैयार की। इनके शिष्यों में षष्ठीनाथ मिश्र, सहदेव झा, शशिनाथ झा, लक्ष्मीनाथ झा तथा जगदीश झा विशेष रूप से उल्लेखनीय हैं। षष्टीनाथ मिश्र गुरु के द्वारा संचालित महाविद्यालय में न्यायशास्त्र के अध्यापन में आजीवन लगे रहे। कुछ दिनों के लिए किसी व्यक्तिविशेष के आग्रह पर न्यायविद्याविषयक जिज्ञासा के प्रशमन-हेतु वे करांची भी गये थे। सहदेव झा अपने घर ही छात्रों को विद्यादान करते रहे। शशिनाथ झा का अध्यापन क्षेत्र गुजरात, सौराष्ट्र, मध्यप्रदेश तथा मिथिला था। इनकी विशिष्ट कृति "त्रितलावच्छेदतावाद" है। लक्ष्मीनाथ झा ने आरम्भ में सूरत में और पश्चात् वाराणसी के हिन्दू विश्वविद्यालय में प्राच्यविद्या विभाग में अध्यापन किया। ब्रह्मसूत्रशाङ्करभाष्य पर

वेदान्त-खण्ड

इनकी प्रकाश-विकास टीका प्रकाशित है। बच्चा झा के आत्मज नैयायिक वरेण्य जगदीश झा अध्यापन तथा शास्त्रार्थ में पूर्ण यशस्वी हुए। इन्होंने अपने सुयोग्य पुत्र श्री रतीश झा को अपनी विद्या का उत्तर साधक बनाया जो अध्यापन. लेखन तथा शास्त्रार्थ में कशल हैं। बच्चा झा ने नव्यन्याय के अनुमानखण्ड के सभी विषयों पर परिष्कारपूर्ण विवेचन गूढार्थतत्त्वालोक नाम से प्रस्तुत किये हैं जिनमें से कुछ प्रकाशित हैं तथा अधिकांश अप्रकाशित हैं और इनके पौत्र रतीश झा के पास विद्यमान हैं। सामुद्रिकशास्त्र, शकुनशास्त्र, कामशास्त्र, अर्थशास्त्र, नीतिशास्त्र, अलङ्कारशास्त्र, ज्योतिषशास्त्र तथा शब्दानुशासन पर यथाप्रसङ्ग इनके वैदुष्य का परिचय मिलता है। अद्वैतसिद्धि की चन्द्रिका व्याख्या पर भी इन्होंने गूढार्थतत्त्वालोक का प्रणयन किया है जो अभी प्रकाशित नहीं है।

## २. मधुसूदनी की टीका
श्रीमद्भगवद्गीता की मधुसूदनी-टीका पर बच्चा झा ने नव्यन्याय की विवेचन-पद्धति से गूढार्थतत्त्वालोक नामक व्याख्या लिखी है। इसमें इन्होंने लक्षण एवं परीक्षण की विधि से नव्यन्याय की चिन्तन-पद्धति द्वारा वेदान्तमत का विवेचन पूर्वक स्थापन किया है। मङ्गलाचरण में ही वे कहते हैं कि मधुसूदन सरस्वती प्रणीत गीता की गूढार्थदीपिका नामक व्याख्या के निगूढभाव को मैं आलोकित करना चाहता हूँ, जहाँ द्वितीयादि अध्यायों में

वेदान्तार्थ-विचारों का प्राचुर्य है -

टीका निगूढभावा ख्याता गूढार्थदीपिकाभिधया श्रीमधुसूदनयतिना कृतिना विहितास्ति गीतायाः।। ४ ।। वेदान्तार्थविचारप्रचुरांस्तस्या द्वितीयादीन्।

वीक्ष्याध्यायांस्तेषामालाकोऽयं कृतो येन।।। अपनी व्याख्या में झा महाभाग ने गीता के अनेक पदों का मार्मिक विश्लेषण तथा स्पष्टीकरण किया है। कुछ उदाहरण यहाँ प्रस्तुत हैं - (१) श्री “भगवान् उवाच' में भगवान् पद की व्याख्या करते हुए गूढार्थतत्त्वालोककार ने

कहा है कि भगवत् शब्द का अर्थ परमेश्वर है यद्यपि भग शब्द का प्रयोग छ: अर्थों में होता है। कहा गया है -

ऐश्वर्यस्य समग्रस्य धर्मस्य यशसः श्रियः।

वैराग्यस्याथ मोक्षस्य षण्णां भग इतीरणा।। RPाता इन छ: अर्थों में 'भग' शब्द का व्यासज्यवृत्ति होकर रहना संभव नहीं है, क्योंकि - सभी प्रकारों के ऐश्वर्य से रहित परमर्षियों के लिए भी भगवान शब्द का प्रयोग होता है।

बच्चा झा (नैयायिक) का गूढार्थतत्त्वालोक एक-एक अर्थ को लेकर यदि प्रयोग किया जाए या प्रयोग को उत्पन्न माना जाए तो परमेश्वर पद के अभिप्रेत उत्कर्ष का ही निर्वाह नहीं हो सकेगा। अतएव यतिवर मधुसूदन सरस्वती ने कहा है कि नित्य योगार्थक मतुप् प्रत्यय से युक्त 'भगवान्' पद का तात्पर्य परमेश्वर ही है। परमेश्वर में ही समग्र ऐश्वर्य निहित है। उनकी इच्छा के विपरीत अन्य किसी में समग्र ऐश्वर्य प्रसिद्ध हो जाता है। केवल उन्हीं में उसका प्रतिरोध नहीं होता है। अब मधुसूदन सरस्वती द्वारा निर्दिष्ट भगवान् की परिभाषा यहाँ समन्वित होती है। वह परिभाषा इस प्रकार है -

जी का उत्पत्तिं च विनाशं च भूतानामगति गतिम्। जिन

वेत्ति विद्यामविद्यां च स वाच्यो भगवानिति ।। यहाँ एक बात और उठायी गयी है। उक्त प्रतीक में आदि पद से किसका संग्रह अभिप्रेत है। बच्चा झा कहते हैं कि आदि से धर्म का संग्रह नहीं हो सकता है, क्योंकि तत्त्व ज्ञानवान् परमेश्वर में धर्म की उत्पत्ति सम्भव ही नहीं है। अथवा 'धर्म' पद का अर्थ सभी प्रकार के पापों की निवृत्ति है जो ईश्वर में है ही। अतः आदि पद से धर्म का संग्रह हो सकता है। अब कोई नहीं कह सकता कि यदि धर्म पद का अर्थ पुण्य है और समग्र पुण्य एकत्र सम्भव नहीं है तब पुण्योपाधिविशिष्ट भगवत् शब्द का कोई अर्थ नहीं होगा, अतः भग शब्द का अर्थ परमेश्वर में घटित ही नहीं होगा। शरीर के भेद से तथा काल के भेद से यदि भग शब्दार्थ का समावेश परमेश्वर में मानेंगे तो अन्यत्र भी भगवत् शब्द का प्रयोग होगा और औचित्य में भी सन्देह नहीं होगा। धर्म पद का यहाँ अर्थ ही बदल दिया गया है, वह पुण्य न होकर पाप-निवृत्ति का वाचक हो गया है। यह आपत्ति नहीं उठायी जा सकती कि वसिष्ठ आदि परमर्षि में तब धर्म की सत्ता सिद्ध नहीं होगी, क्योंकि धर्म पद का अर्थ ही परिवर्तित होकर पाप-निवृत्ति हो गया है और वसिष्ठ आदि में प्रारब्ध दुरित की सत्ता निर्विवाद है। यहाँ दुरित-निवृत्तिरूप धर्म में प्रारब्ध से भिन्न दुरित विवक्षित है और परमर्षियों में प्रारब्ध दुरित की संभावना हो सकती है, प्रारब्ध से इतर दुरित की नहीं। अतएव यहाँ किसी दोष की सम्भावना नहीं की जा सकती है। अथवा धर्म पद यहाँ पुण्यजनक आचरणपरक है और उसका अनुष्ठान ईश्वर भी सम्प्रदाय-परम्परा के प्रवर्तन हेतु करता है। फलतः परमेश्वर में भग शब्द के सभी अर्थों के समावेश से परमेश्वर के लिए भगवान् पद का व्यवहार सर्वथा समुचित है। (द्र. गूढार्थतत्त्वालोक पृ. १-२) (२) पुनश्च, द्वितीय अध्याय सप्तम श्लोक के व्याख्यान में बच्चा झा ने ममता और

मदीयता में सूक्ष्म विवेचन दिखाया है। इनका प्रतिपादन इस प्रकार है- ममता और या मदीयता एक नहीं हैं। मम यह एक विभक्त्यन्त प्रतिरूपक अव्यय है। अतएव ममता

से यह मेरा है, इस प्रकार के ज्ञान-विशेष्यक अर्थ अभिप्रेत है और मदीयता से मेरा

५३६

वेदान्त-खण्ड

सम्बन्ध विशेष अभिप्रेत है, वह ममता नहीं हो सकता, क्योंकि द्वेष तथा ज्ञान विशेष से ममता की निवृत्ति हो जाती है, किन्तु मदीयता की निवृत्ति नहीं होती है

(द्र. गूढार्थ. पृ. ३) । (३) इसी अध्याय के षोडश श्लोक की व्याख्या में मधुसूदनी टीका की "द्रव्यगुण

भेदासिद्धया चेति" पंक्ति का प्रतीक उठाकर इन्होंने वेदान्त शास्त्रानुमत सिद्धान्त का ही सप्रमाण सबल समर्थन किया, न कि अपनी न्यायवासना का परिचय दिया है। "यथा सौम्यैकेन सुवर्णेन सर्वसुवर्णमयं विज्ञातं स्याद् वाचारम्भणं नाम विकारो नामधेयं सुवर्णमित्येव सत्यम्" - इस उपनिषद् वचन के आधार पर इन्होंने कहा कि जैसे एक ही सुवर्ण कभी कुण्डल रूप में तो कभी कटक रूप में प्रतीत होता है इसी तरह द्रव्य तथा गुण आदि में वस्तुतः सत् रूप से अभेद ही है, पारस्परिक भेद तो व्यवहार में कल्पना के आधार पर उत्पन्न होता है - "तथैव सदात्मना द्रव्यगुणयोरभेद एव पारमार्थिकस्तस्यैव कालत्रयानवर्तित्वात" (द. गढार्थ. पू. ११)। यहाँ उन्होंने कहा है कि इस बात का विस्तार से उपपादन ब्रह्मसूत्रशाङ्करभाष्य में तदन्यत्वमारम्भणशब्दादिभ्यः इस अधिकरण में तथा श्रीहर्ष के खण्डनखण्डखाद्य में किया गया है। (द. गूढार्थ,

पृ. ११)। (४) भेद-सिद्धि शंकर मिश्र आदि नैयायिकों (अभिनव) ने स्वतन्त्र रूप से प्रकरण ग्रन्थ

लिखकर की है। पुनः मधुसूदन सरस्वती ने अद्वैतरत्नरक्षण तथा अद्वैतसिद्धि में शंकर मिश्र की युक्ति का निराकरण किया है। इन्होंने अद्वैतरत्नरक्षण में आवेश में आकर शकर मिश्र को "वृद्ध महोक्ष" तक कह डाला है। इसके पहले आचार्य उदयन ने किरणावली तथा आत्मतत्त्वविवेक में विशेष रूप से गुणगुणिभेदभाव का सबल समर्थन किया है। फिर भी इन सब ग्रन्थों की युक्ति एवं प्रमाणों से परिचित नैयायिक मूर्धन्य बच्चा झा ने वेदान्त-सिद्धान्त के प्रतिपादन में ही अपनी प्रज्ञा को लगाया है। जिस शास्त्र की व्याख्या की जाए उसकी मर्यादा का परिपालन ही व्याख्याकार के लिए मुख्य करणीय होता है। इससे न्यायशास्त्र में इनकी कट्टरता का अभाव द्योतित होता है तथा इनकी उदारता, सदाशयता और वेदान्त दर्शन के प्रति श्रद्धा व्यक्त होती है। बच्चा झा ने उदयन के आत्मतत्त्वविवेक के आधार पर वेदान्त को न्याय से श्रेष्ठ माना है। अतएव गुणगुणिभेदवाद अन्ततः सदात्मना आत्मैक्यवाद

में विलीन हो जाता है। सं. (2) इस अध्याय के चौबीसवें श्लोक की व्याख्या में मधुसूदन सरस्वती की व्याख्येय पंक्ति

"परमाण्वादीनामभ्युपगमादिति" इस प्रतीक को लेकर बच्चा झा ने सम्पूर्ण न्याय-दर्शन में समागत परमाणुसिद्धि, अवयविसिद्धि तथा समवायसिद्धि आदि विषयों के विचारों

बच्चा झा (नैयायिक) का गूढार्थतत्त्वालोक

५३७ का सार यहाँ एकत्र संगृहीत कर दिया है। पूर्वपक्ष एवं उत्तरपक्ष की प्रक्रिया से आलोचना की है और विचारों में सूक्ष्मता लायी है, किन्तु अन्त में समर्थन वेदान्तमत का ही किया है। यहाँ भी बच्चा झा के पाण्डित्य के असाधारण प्रकर्ष को देखा जा

सकता है। (द्र. गूढार्थ, पृ. २०.-३६) (६) षष्ठ अध्याय के द्वितीय पद्य की व्याख्या में मधुसूदन सरस्वती की पंक्ति

प्रत्यक्षानुमानशास्त्रोपमानार्थापत्यभावाख्यानि" को प्रतीक रूप में लेकर बच्चा झा ने सभी दार्शनिकों के प्रमाण-विषयक विचारों का निर्यास प्रस्तुत किया है। (द्र. गूढार्थ

पृ. १०४-१२५)। (७) त्रयोदश अध्याय के उन्नीसवें श्लोक की व्याख्या में बच्चा झा ने कहा है कि

उपाधि क्या है, उसके साथ सम्बन्ध क्या है, औपाधिक जीव का स्वरूप क्या है तथा जीव में उपाधिगत धर्मों की उपलब्धि कैसे होती है - आदि विषयों के प्रसंग में वेदान्तियों में भी परस्पर वैमत्य है जिनका यहाँ संक्षेप में परिचय कराया गया है (द्रष्टव्य गूढार्थ पृ. १४३)। इस तरह मौलिकता और अग्रगतिकता के साथ चिन्तन की सूक्ष्मता गूढार्थतत्त्वालोक की विशेषता है। इसमें बच्चा झा ने न्यायदर्शन को व्यावहारिक तथा वेदान्त दर्शन को पारमार्थिक मानकर दोनों का समन्वय किया है। संक्षेप में, यह ईश्वरवाद तथा ब्रह्मवाद का समन्वय है। उनकी गीता-व्याख्या न्यायानुसारिणी मानी जा सकती है जिसके परिणामस्वरूप गीता का ईश्वर जगत् का केवल निमित्तकारण है, न कि

अभिन्ननिमित्तोपादानकारण।

### सन्दर्भ-ग्रन्थ
१. गूढार्थतत्वालोक, भगवद्गीता की अन्य सातों टीकाओं के साथ प्रकाशित, निर्णयसागर,

बम्बई, १६३६ २. मथुरानाथ तर्करन ने कलकत्ता से १८८१ में एक भगवद्गीता टीका प्रकाशित की

थी। उनकी टीका के साथ श्रीधर और मधुसूदन सरस्वती की भी गीता-टीकाएं प्रकाशित हैं। तीनों टीकाएँ एक ही ग्रन्थ में हैं। मथुरानाथ मूलतः नैयायिक थे, जैसे बच्चा झा थे। अतः इन दोनों नैयायिकों की टीकाओं में आत्मा को ज्ञाता, कर्ता और भोक्ता मानते हुए ज्ञानमार्ग, कर्ममार्ग तथा भक्तिमार्ग का समन्वय किया गया है। न्यायदर्शन का यह प्रभाव सर्वप्रथम मधुसूदन सरस्वती की गीताटीका पर परिलक्षित हुआ था। सं.* शिव

दशम अध्याय वाला

मा: E
