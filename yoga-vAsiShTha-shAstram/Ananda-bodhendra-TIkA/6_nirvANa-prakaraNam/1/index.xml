<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१ on आगमे ब्राह्मे विश्वासटिप्पन्यः</title>
    <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/</link>
    <description>Recent content in &#43;१ on आगमे ब्राह्मे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/index.xml" rel="self" type="application/rss+xml" />
    <item>
      <title>००१</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/001/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/001/</guid>
      <description>प्रथमः सर्गः १
श्रीवाल्मीकिरुवाच ।
उपशमप्रकरणादनन्तरमिदं शृणु ।
त्वं निर्वाणप्रकरणं ज्ञातं निर्वाणदायि यत् ॥ १ ॥
शिवमभयमनाद्यनन्तमध्यं परमसुखाद्वयबोधमात्रसारम् ।
उपरतसकलभ्रं विशुद्धं निजमहसा स्फुरदात्मतत्त्वमीडे ॥ १ ॥
उत्पत्तिस्थित्युपशमाख्यैस्त्रिभिः प्रकरणैर्जगज्जन्मस्थितिलयबोधकानां अथात
आदेशो नेतिनेति इत्यादिसर्वप्रपञ्चनिषेधकानां च
वेदान्तवाक्यानामध्यारोपापवादन्यायेनात्मतत्त्वव्युत्पादकतया
वासनाक्षयमनोनाशपर्यन्तज्ञानेन परमपुरुषार्थे तात्पर्यपर्यवसानं
दर्शितम् । अथेदानीं यत्र नान्यत्पश्यति नान्यच्छृणोति नान्यद्विजानाति स भूमा यो
वै भूमा तत्सुखम् यतो वाचो निवर्तन्ते अप्राप्य मनसा सह आनन्दं ब्रह्मणो
विद्वान्न विमेति कुतश्चन तदेतद्ब्रह्मापूर्वमनपरमनन्तरमबाह्यमयमात्मा
ब्रह्म सर्वानुभूः निष्कलं निष्क्रियं शान्तं निरवद्यं निरञ्जनम् । अमृतस्य</description>
    </item>
    
    <item>
      <title>००२</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/002/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/002/</guid>
      <description>द्वितीयः सर्गः २
श्रीवाल्मीकिरुवाच ।
ततः क्लिन्नेन्दुवदना पर्याकुलतमःपदा ।
क्षीयमाणा बभौ श्यामा विवेक इव वासना ॥ १ ॥
इह रामादिभिः प्रातर्वसिष्ठस्य सभानयः ।
उक्तार्थस्मरणात्तत्त्वे विश्रामश्चोपवर्ण्यते ॥
क्लिन्नो म्लान इन्दुरेव वदनं यस्याः । क्षीयमाणा मरणोन्मुखी ॥ १ ॥
पूर्वे ध्वस्ततयालोकं दृश्यमाने परेऽचले ।
शवालीकावतंलाभं तापको निकरो दधौ ॥ २ ॥
ततो निकरो निर्गच्छत्किरणस्तापकः सूर्यः प्राङ्मुखैर्जनैर्दृश्यमाने पूर्वे
पूर्वदिक्स्थे अचले शृङ्गभेदैर्ध्वस्ततया प्रतिबद्धतया
तत्तदन्तरालनिर्गतमालोकं शयाः प्रसारितहस्तास्तदाभं तु अलीको मिथ्याकल्पितो
अवतंसः किरीटादिशिरोभूषणं तदाभमालोकं दधाविति द्वन्द्वे विभज्यान्वयः ॥</description>
    </item>
    
    <item>
      <title>००३</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/003/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/003/</guid>
      <description>तृतीयः सर्गः ३
श्रीवसिष्ठ उवाच ।
भाविभूरितरङ्गाणां पयोवृन्दमिवाम्बुधौ ।
या चिद्वहत्यनन्तानि जगन्त्यनघ सो भवान् ॥ १ ॥
ब्रह्मजीवमनोदेहजगतामैक्यदर्शनात् ।
सर्वद्वैतभ्रमे शान्ते पूर्णैकस्थितिरुच्यते ॥
तत्रादौ सर्वकल्पनाप्रतिभासनिमित्तं चित्स्वरूपमात्मेति परिचाययति-भावीति ।
अम्बुधौ भाविनां जायमानानां भूरितरङ्गभेदकल्पनानामास्पदं
पयोवृन्दं जलसामान्यमिव या चित् अनन्तानि जगन्ति वहति सा । उ इति सम्भावनायाम् ।
सैवात्मेति सम्भावयेत्यर्थः ॥ १ ॥
भव भावनया मुक्तो भावाभावविवर्जितः ।
चिदात्मन्संस्थिताः क्वेव वद ते वासनादयः ॥ २ ॥
तत्सम्भावनोत्तरं द्वैतभावनात्यागमात्रेण निष्प्रपञ्चं निर्वासनं च
तत्स्वरूपमनुभावयति-भवेति ॥ २ ॥</description>
    </item>
    
    <item>
      <title>००४</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/004/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/004/</guid>
      <description>चतुर्थः सर्गः ४
श्रीवसिष्ठ उवाच ।
मनो बुद्धिरहङ्कार इन्द्रियादि तथानघ ।
अचेत्यचिन्मयं सर्वं क्व ते जीवादयः स्थिताः ॥ १ ॥
निरस्यान्याः पराग्दृष्टीर्वसिष्ठेनेह राघवः ।
प्रत्यग्दृष्टौ स्थिरीकृत्य पृष्टः संशयशान्तये ॥
रामस्य प्रत्यग्दृष्टिमुद्धाटयिष्यन्वसिष्ठः प्रथममाध्यात्मिकेषु मन##-
एकेनैवात्मना दत्ता नानातेयं महात्मना ।
यथैकेनैव चन्द्रेण तिमिराप्पात्रदर्पणैः [तिमिरं नेत्ररोगविशेषः ।]
॥ २ ॥
तत्रोपपत्तिमाह-एकेनेति । दत्ता स्वसत्तासंसर्गाध्यासेन प्रापिता ॥ २ ॥
भोगतृष्णाविषावेशो यदैवोपशमं गतः ।
तदैवमस्तमज्ञानमान्ध्यं ध्वान्तक्षयादिव ॥ ३ ॥
मन-आद्यनुगतप्रत्यक्तत्त्वदर्शनादेव तत्र विश्रान्तस्य
बाह्यार्थभोगतृष्णाक्षये बाह्यसर्ववस्त्वनुगतसन्मात्रस्यापि प्रत्यगभेदेन स्वत</description>
    </item>
    
    <item>
      <title>००५</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/005/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/005/</guid>
      <description>पञ्चमः सर्गः ५
श्रीराम उवाच ।
अहो अहं गतश्चित्त्वं भवद्वाक्यार्थभावनात् ।
शान्तं जगज्जालमिदमग्रस्थमपि नाथ मे ॥ १ ॥
इह प्रबुद्धः श्रीरामो विश्रान्तः परमे सुखे ।
गुरोः पुरः स्वानुभवं वर्णयामास विस्तरात् ॥
चित्त्वं चिद्रेकरसपूर्णात्मभावम् ॥ १ ॥
परामन्तः प्रयातोऽस्मि परमात्मनि निर्वृतिम् ।
दीर्घावग्रहसन्तप्तं वृष्ट्येव वसुधातलम् ॥ २ ॥
दीर्घेण चिरकाला नुवृत्तेनावग्रहेण वृष्टिप्रतिबन्धेन सन्तप्तम् ॥ २ ॥
शाम्यामि शीतलाकारः सुखं तिष्ठामि केवलम् ।
प्रसादमनुयातोऽहं [यातोऽस्मि इति पाठः ।] सरो निर्वारणं यथा ॥ ३ ॥</description>
    </item>
    
    <item>
      <title>००६</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/006/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/006/</guid>
      <description>षष्ठः सर्गः ६
श्रीवसिष्ठ उवाच ।
भूय एव महाबाहो शृणु मे परमं वचः ।
यत्तेऽहं प्रीयमाणाय वक्ष्यामि हितकाम्यया ॥ १ ॥
देहात्मप्रविवेकोऽत्र दुःखं देहात्मदर्शनात् ।
मूढानामङ्गनासङ्गान्मोहवृद्धिश्च वर्ण्यते ॥
इत्थं श्रीरामे सम्यक्प्रबुद्धेऽप्यन्येषां श्रोतॄणां तथैव प्रबोधजननाय
प्रवर्तमानो भगवान्वसिष्ठो वक्ष्यमाणदेहात्मविवेकादिश्रवणे
राममप्यनुकूलयन्नाह-भूय एवेत्यादिना । प्रीयमाणाय
उपदेशतात्पर्यगोचरनिरतिशयानन्दात्मानुभवलक्षणप्रीतिभाजनाय ते
सर्वजनहितकाम्यया यद्वक्ष्यामि तच्छृण्वित्यर्थः ॥ १ ॥
भेदमभ्युपगम्यापि शृणु बुद्धिविवृद्धये ।
भवेदल्पप्रबुद्धानामपि नो दुःखिता यथा ॥ २ ॥
ननु श्रोतृश्रावयितृश्रोतव्यादिभेदानां बाधितत्वात्कथं मे श्रवणे
प्रवृत्तिः किंवा तत्फलं तत्राह-भेदमिति । बाधितानुवृत्त्या</description>
    </item>
    
    <item>
      <title>००७</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/007/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/007/</guid>
      <description>सप्तमः सर्गः ७
श्रीवसिष्ठ उवाच ।
यन्मुक्तावलिता रत्नभूषिता भान्ति योषितः ।
मदेन्दावुदिते क्षुब्धकामक्षीरार्णवोर्मयः ॥ १ ॥
कामादिभिरनर्थादिष्वर्थता रम्यतावहाः ।
विस्तरेणात्र वर्ण्यन्ते अज्ञानस्य विभूतयः ॥
तत्र सर्वविवेकापहारिण्यः सद्योनर्थगर्तपातिन्यः प्रस्तुताः स्त्रिय एवाज्ञानस्य
कामस्य च महाविभूतय इत्याशयेन ता एव प्रथमं वर्णयति-यदित्यादिना । अस्य
यच्छब्दस्य सर्वेषु श्लोकेषु प्रतिवाक्यं सम्बध्यमानस्य
सप्तषष्ठितमसर्गोपान्त्यश्लोकार्धे तदज्ञानविजृम्भितमित्यत्र सम्बन्धः ।
मदलक्षणे इन्दौ उदिते सति योषितः क्षुब्धस्य कामक्षीरार्णवस्योर्मय इव यद्भान्ति
तदज्ञानस्य विजृम्भितं विभूतिरिति प्रतिवाक्यं योज्यम् ॥ १ ॥
सौवर्णाम्भोजकोशस्थलोलालिपटलश्रियम् ।
धारयन्ति दृशः स्त्रीणां कपोलतलदोलिताः ॥ २ ॥</description>
    </item>
    
    <item>
      <title>००८</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/008/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/008/</guid>
      <description>अष्टमः सर्गः ८
श्रीवसिष्ठ उवाच ।
संसारवनखण्डेऽस्मिंश्चित्पर्वततटे स्थिता ।
कीदृशी सृष्ट्यविद्याख्या लता विकसिता कदा ॥ १ ॥
वर्णिता कारणाविद्या जगद्यस्या विभूतयः ।
कार्याविद्या भवारण्ये लतात्वेनेह वर्ण्यते ॥
तत्रादौ विषयं निर्दिश्य वर्णनप्रकारं प्रस्तौति-संसारेति । कूटस्थत्वाच्चिदेव
पर्वतस्तत्तटे स्थिता । कारणाविद्याव्यावृत्तये सृष्ट्यविद्याख्येति । कदा कीदृशीति
कालभेदेन विकासवैचित्र्यद्योतनार्थम् । तद्वर्णयामः श्रूयतामिति शेषः ॥ १ ॥
बृहत्पर्वतपर्वाढ्या ब्रह्माण्डत्वक्समावृता ।
देहयष्टिरियं यस्यास्त्रिलोकी लोककासिनी ॥ २ ॥
बृहन्तो मेर्वादयः पर्वता एव पर्वाणि काण्डसन्धयस्तैराढ्या ।
ब्रह्माण्डपदेन तदावरणानि गृह्यन्ते तल्लक्षणत्वग्भिः समावृता । लोकैर्जनैः</description>
    </item>
    
    <item>
      <title>००९</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/009/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/009/</guid>
      <description>नवमः सर्गः ९
श्रीराम उवाच ।
आकारजातमुदितं शुद्धं हरिहराद्यपि ।
अविद्यैवेत्यहं श्रुत्वा ब्रह्मन्भ्रममिवागतः ॥ १ ॥
गुणत्रयविभागोऽत्र हरादेः शुद्धसत्त्वता ।
विद्याविद्यास्वरूपं च तदतीतं च वर्ण्यते ॥
दृश्यं स्फुरन्ननु हराद्यपि तामविद्यां विद्धि इति यदुक्तं तत्र हरादिशरीरस्य
ऋतं सत्यं परं ब्रह्म पुरुषं कृष्णपिङ्गलम् । ऊर्ध्वरेतं विरूपाक्षं
विश्वरूपाय वै नमो नमः घृतरीतिघनीभूतसच्चिदानन्दविग्रह
इत्यादिश्रुतिस्मृतिषु परब्रह्मत्वसच्चिदानन्दरूपत्वप्रसिद्धेः ईशानः
सर्वविद्यानामीश्वरः सर्वभूतानाम्
इत्यादिश्रुतिप्रसिद्धसर्वविद्याधिपत्यविरोधाद्वासुदेवमूर्तेः पुराणेषु
तुरीयत्वपरब्रह्मत्वादिप्रसिद्धेश्चाविद्यात्वमसम्भावयन्प्रसङ्गात्तद्##-
भ्रममिव मिथ्याभ्रान्तिमागतस्तमपनयेति शेषः ॥ १ ॥
श्रीवसिष्ठ उवाच ।
संवेद्येनापरामृष्टं शान्तं सर्वात्मकं च यत् ।</description>
    </item>
    
    <item>
      <title>०१०</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/010/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/010/</guid>
      <description>दशमः सर्गः १०
श्रीवसिष्ठ उवाच ।
तस्मान्नकिञ्चिदेवेदं जगत्स्थावरजङ्गमम् ।
नकिञ्चिद्भूततां प्राप्तं यत्किञ्चिदिति विद्धि हे ॥ १ ॥
अविद्याबन्धविभ्रान्तिः स्थावरेषु मनःस्थितिः ।
बुद्धिपूर्वाद्विचाराच्च बन्धमोक्षः प्रपञ्च्यते ॥
तस्माज्जगज्जीवभेदस्याज्ञातब्रह्ममात्रत्वाज्ज्ञाते तस्मिन्निदं नकिञ्चिदेवेत्यर्थः ॥
१ ॥
यत्र काचिन्न कलना भावाभावमयात्मिका ।
तदिदं राम जीवादि सर्वं व्यर्थं किमीहसे ॥ २ ॥
इदं जीवादि सर्वं यत्र भावाभावमयात्मिका काचित्कलना नास्ति तत्तादृशं
ब्रह्मैव । एवं च व्यर्थं किमीहसे इच्छसि ॥ २ ॥
सम्बन्धोऽयमसावन्तर्हृदि यो व्यपदिश्यते ।
न तं लभामहे सर्पं रज्जुसर्पभ्रमादिव ॥ ३ ॥</description>
    </item>
    
    <item>
      <title>०११</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/011/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/011/</guid>
      <description>एकादशः सर्गः ११
श्रीवसिष्ठ उवाच ।
पुनःपुनरिदं राम प्रबोधार्थं मयोच्यते ।
अभ्यासेन विना साधो नाभ्युदेत्यात्मभावना ॥ १ ॥
जीवन्मुक्ता यया दृष्ट्या स्थिता हरिहरादयः ।
सर्वं ब्रह्मेति सा दृष्टी रामायात्रोपदिश्यते ॥
उपदिष्टस्यैवार्थस्य पुनःपुनर्भङ्ग्यन्तरेणोपदेश
उपदेश्यार्थव्युत्पत्तिदार्ढ्यार्थः । दृष्टफला हि
श्रवणादयोऽवघातादिवद्यावत्फलोदयमावर्तनीयाः । तथा हि भगवतो
बादरायणस्य सूत्रम् आवृत्तिरसकृदुपदेशात् इति । इति रहस्य
जामितादोषपरिहारेणोत्साहजननायोद्घाटयन्प्रकृतामविद्याक्षये परिशिष्टां
दृष्टिं श्रोतुं राममभिमुखीकरोति-पुनःपुनरिति ॥ १ ॥
अज्ञानमेतद्बलवदविद्येतरनामकम् ।
जन्मान्तरसहस्रोत्थं घनं स्थितिमुपागतम् ॥ २ ॥
कुतो नाभ्युदेति तत्राह-अज्ञानमिति । सहस्रपदमानन्त्यपरम् । तथा</description>
    </item>
    
    <item>
      <title>०१२</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/012/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/012/</guid>
      <description>द्वादशः सर्गः १२
श्रीवसिष्ठ उवाच ।
इति निश्चयवन्तस्ते महान्तो विगतैनसः ।
सत्याः सत्ये पदे शान्ते समे सुखमवस्थिताः ॥ १ ॥
बहिर्नीरागनिःसङ्गामन्तःस्वच्छात्मभास्वराम् ।
जनकादिस्थितिं रामो गुरुप्रोक्तामिहाग्रहीत् ॥
ते जनकादयो जीवन्मुक्ताः अन्तः सत्ये पदे शोधिततत्पदार्थे व्यवस्थिताः ॥ १ ॥
इति पूर्णधियो धीराः समनीरागचेतसः ।
न निन्दन्ति न नन्दन्ति जीवितं मरणं तथा ॥ २ ॥
बहिः पूर्णा धीः शोधितत्वम्पदार्थो येषाम् । अतएवान्तर्बहिश्च समानीरागचेतसः ॥
२ ॥
इत्यलक्ष्यचमत्कारा नारायणभुजा इव ।
ऋजवः स्खलिताकारा अपरा इव मेरवः ॥ ३ ॥</description>
    </item>
    
    <item>
      <title>०१३</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/013/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/013/</guid>
      <description>त्रयोदशः सर्गः १३
श्रीराम उवाच ।
सम्यग्ज्ञानविलासेन वासनाविलयोदये ।
जीवन्मुक्तपदे ब्रह्मन्नूनन्न् विश्रान्तवानहम् ॥ १ ॥
वर्णितस्तत्त्वबोधेन वासनाविलयक्रमः ।
प्राणरोधेन तं वक्तुं पीठिकात्रोपरच्यते ॥
उपशमप्रकरणे दर्शितयोर्वासनाक्षयहेत्वोर्ज्ञानयोगक्रमयोर्मध्ये
उत्तमाधिकारिविषयेण ज्ञानविलासेन वासनाविलयफलं प्राप्य कृतार्थोऽपि रामो
मन्दमध्यमाधिकारिणामुपकाराय योगक्रमेणापि वासनानाशप्रकारं
जिज्ञासमानः पृच्छति-सम्यगिति द्वाभ्याम् ॥ १ ॥
प्राणस्पन्दनिरोधेन वासनाविलयोदये ।
जीवन्मुक्तपदे ब्रह्मन्वद विश्रम्यते कथम् ॥ २ ॥
श्रीवसिष्ठ उवाच
संसारोत्तरणे युक्तिर्योगशब्देन कथ्यते ।
तां विद्धि द्विप्रकारां त्वं चित्तोपशमधर्मिणीम् ॥ ३ ॥
पृष्टस्योत्तरं वक्तुं वसिष्ठोऽपि उपशमप्रकरणोक्तमेव
राजयोगहठयोगप्रकारद्वयं स्मारयन्प्रतिजानीते-संसारेति द्वाभ्याम् ॥ ३ ॥</description>
    </item>
    
    <item>
      <title>०१४</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/014/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/014/</guid>
      <description>चतुर्दशः सर्गः १४
श्रीवसिष्ठ उवाच ।
अस्ति तावदनन्तस्य तस्य क्वचिदयं किल ।
जगद्रूपः परिस्पन्दो मृगतृष्णा मराविव ॥ १ ॥
सुरसंसच्छ्रुतस्यात्र भुशुण्डस्य दिदृक्षया ।
वसिष्ठगमनं मेरुस्तच्छृङ्गं चात्र वर्ण्यते ॥
प्रस्तुतं प्राणायामादियोगक्रमं भुशुण्डोक्तिप्रपञ्चनेन विस्तराद्वर्णयिष्यन्
भुशुण्डाख्यायिकामारभते-अस्तीत्यादिना । तस्य योगिविश्रान्तिस्थानत्वेन
वर्णितस्य परमपदस्य क्वचिदविद्यावृतप्रदेशे पादोऽस्य विश्वा भूतानि इति
श्रुतेर्जगद्रूपो ब्रह्माण्डाकारः परिस्पन्दो विवर्तः ॥ १ ॥
तत्र कारणतां यातो ब्रह्मा कमलसम्भवः ।
स्थितः पितामहत्वेन सृष्टभूतभरभ्रमः ॥ २ ॥
तत्र ब्रह्माण्डे मनुप्रजापतिप्रभृतीनां कारणतां यातः ॥ २ ॥</description>
    </item>
    
    <item>
      <title>०१५</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/015/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/015/</guid>
      <description>पञ्चदशः सर्गः १५
श्रीवसिष्ठ उवाच ।
कुसुमापूर्णकल्पाभ्रकुन्तले तस्य मूर्धनि ।
कल्पाङ्गमहमद्राक्षं शाखाचक्रमिव स्थितम् ॥ १ ॥
शृङ्गे कल्पतरुश्चूतः पुष्पपक्ष्यादिसम्पदः ।
स्कन्धे काककुलं तत्र भुशुण्डश्चेह वर्ण्यते ॥
कुसुमापूर्णानि कल्पाभ्राण्येव कुन्तलाः केशा यस्मिंस्तथाविधे तस्य शृङ्गस्य
मूर्धनि शिरोदेशे प्राणिनामभिलषितार्थं पूरणाय कल्पन्त इति कल्पान्यङ्गानि
शाखाद्यवयवा यस्य तथाविधं परितः
समप्रसृतशाखापङ्क्तित्वाच्छाखाचक्रमिव स्थितम् । परं
वैचित्र्यमागतमित्यन्तद्वादशश्लोकोक्तविशेषणविशिष्टमर्थात् शातातपोक्तं
चूततरुमहमद्राक्षमिति सम्बन्धः ॥ १ ॥
पुष्परेण्वभ्रवलितं रत्नस्तबकदन्तुरम् ।
उत्सेधनिर्जिताकाशं शृङ्गे शृङ्गमिवार्पितम् ॥ २ ॥
पुष्परेणुलक्षणैरभ्रैर्वलितं व्याप्तम् । उत्सेद्धन्नैन्नत्यम् । शृङ्गे</description>
    </item>
    
    <item>
      <title>०१६</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/016/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/016/</guid>
      <description>षोडशः सर्गः १६
श्रीवसिष्ठ उवाच ।
अथ तस्याहमपतं दीप्यमानवपुः पुरः ।
किञ्चिद्विक्षोभितसभः खान्नक्षत्रमिवाचले ॥ १ ॥
पुरःप्राप्तवसिष्ठेन पूजितेनासनादिभिः ।
भुशुण्डजन्मकर्मादेः कृतः प्रश्नोऽत्र वर्ण्यते ॥
अथाहं तस्य भुशुण्डस्य पुरः स्वात् अचले नक्षत्रमिव श्रपतं अवातरम् ॥ १ ॥
चुक्षोभ वायसास्थानं नीलोत्पलसरःसमम् ।
मत्पातमन्दवातेन भूकम्पेनेव सागतः ॥ २ ॥
किञ्चिद्विक्षोभितसभ इत्येतद्विवृणोति-चुक्षोमेति ।वायसानामास्थानं सभा ॥ २ ॥
अशङ्कितमपि प्राप्तं दर्शनान्मामनन्तरम् ।
भुशुण्डस्तु वसिष्ठोऽयं प्राप्त इत्यवबुद्धवान् ॥ ३ ॥
अशङ्कितमवितर्कितासम्भावितागमनमपि मां प्राप्तम् । अवबुद्धवान्
त्रिकालदर्शित्वादेवेति भावः ॥ ३ ॥</description>
    </item>
    
    <item>
      <title>०१७</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/017/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/017/</guid>
      <description>सप्तदशः सर्गः १७
श्रीवसिष्ठ उवाच ।
अथ राम भुशुण्डोऽसौ न प्रहृष्टो न वक्रधीः ।
सर्वाङ्गसुन्दरः श्यामः प्रावृषीव पयोधरः ॥ १ ॥
उपवर्ण्य भुशुण्डोऽत्र जीवन्मुक्तोचितैर्गुणैः ।
पृष्टार्थं विस्तराद्वक्तुं प्रवृत्त इति कथ्यते ॥
अथ भुशुण्ड इदमाहेति सर्गान्त्यश्लोकेन सम्बध्यते । हृष्ट
इष्टलाभप्रयुक्तहर्षवान् । वक्रधीः अनृजुबुद्धिः ॥ १ ॥
स्निग्धगम्भीरवचनः स्मितपूर्वाभिभाषणः ।
करस्थबिल्वफलवत्प्रतोलितजगत्त्रयः ॥ २ ॥
प्रतोलितं तुलयेव इयत्तया निश्चितं जगत्त्रयं येन ॥ २ ॥
तृणवद्दृष्टसकलः प्रमेयीकृतसंसृतिः ।
लोकाजवं जवीभावे दृष्टज्ञानपरावरः ॥ ३ ॥</description>
    </item>
    
    <item>
      <title>०१८</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/018/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/018/</guid>
      <description>अष्टादशः सर्गः १८
भुशुण्ड उवाच ।
अस्त्यस्मिञ्जगति श्रेष्ठः सर्वनाकनिवासिनाम् ।
देवदेवो हरो नाम देवदेवाभिवन्दितः ॥ १ ॥
स्वजन्म वक्तुमत्रादौ हरस्तद्गणमातृकाः ।
तासां पानोत्सवोन्मादा भुशुण्डेनात्र वर्णिताः ॥
तत्र कस्मिन्कुले भवान्जात इति प्रथमप्रश्नस्योत्तरं वक्तुं भूमिकां रचयति##-
ज्ञानैश्वर्यबलादिगुणैरुत्कृष्टतमो देवानामपि देव इज्य उपास्यश्च देवानां
देवैर्ब्रह्मादिभिरप्यभितः सर्वतः सदा च वन्दितो नमस्कृतः स्तुतश्चेति
त्रिभिर्विशेषणैः सर्वांशेऽपि तस्यैवोत्कर्षपरमावधित्वमिति दर्शितम् ।
अनेनार्थाद्वक्ष्यमाणब्रह्मविद्यारम्भे मङ्गलमपि कृतं बोध्यम् ॥ १ ॥
षट्पदश्रेणिनयना यस्योच्चस्तबकस्तनी ।
विलासिनी शरीरार्धे लता चूततरोरिव ॥ २ ॥
षट्पदानां श्रेणिरिव नयनानि यस्याः ॥ २ ॥</description>
    </item>
    
    <item>
      <title>०१९</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/019/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/019/</guid>
      <description>एकोनविंशः सर्गः १९
भुशुण्ड उवाच ।
इत्युत्सवे वर्तमाने तासां वाहास्त उत्तमाः ।
तथैव मत्ता जहसुर्ननृतुः पपुरप्यसृक् ॥ १ ॥
ब्राह्मी हंस्यां चण्डयोगात्स्वजन्म भ्रातृभिः सह ।
ब्राह्म्याः प्रसादाज्ज्ञानाप्तिः पितुः स्थानाप्तिरुच्यते ॥
तासां मातॄणाम् । वाहा वाहनभूताश्चण्डादयः ॥ १ ॥
तत्रैकत्रासवोन्मत्ताः काश्चिन्ननृतुरम्बरे ।
रथहंस्यः स्थिता ब्राह्म्यः काकश्चालम्बुसारथः ॥ २ ॥
तत्र तस्मिन्नुत्सवे ब्राह्म्यो ब्रह्माणीसम्बन्धिन्यो रथहंस्यः अलम्बुसाया रथो
वाहनभूतश्चण्डाख्यः काकश्च एकत्र स्थिता ननृतुः ॥ २ ॥
नृत्यन्तीनां च हंसीनां पिबन्तीनामथासवम् ।
तले चाब्धितटानां तु रतिः सम्यगजायत ॥ ३ ॥</description>
    </item>
    
    <item>
      <title>०२०</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/020/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/020/</guid>
      <description>विंशः सर्गः २०
भुशुण्ड उवाच ।
आसीत्किञ्चित्पुरा कल्पे जगद्यच्चिरमास्थितम् ।
सन्निवेशेन चैतद्वदद्यापि च न दूरगम् ॥ १ ॥
प्रतिकल्पं जगत्साम्यं भ्रातॄणां निधनं तथा ।
प्रलयेऽपि भुशुण्डोऽत्र स्वचित्तस्थैर्यमुक्तवान् ॥
तत्र वृत्तं स्मरसि किञ्च वा इति प्रश्नस्य विस्तरेणोत्तरं वक्तुकामो
वक्ष्यमाणबहुकल्पस्वजीवनोक्तेः इम कल्पतरुं प्राप्य निजनीडं प्रविश्य च
इत्याद्युक्तेश्च पूर्वोत्तरविरोधाशङ्का मा भूदिति कल्पवृक्षमेर्वादीनां
प्रतिकल्पं संस्थानसाम्यादैक्यवाद इत्याशनं दर्शयति-आसीदित्यादिना । पुरा
अस्यज्जन्महेतौ कल्पे यत् किञ्चिज्जगत् पदार्थवृन्दं चिरमास्थितं तत्सन्निवेशेन
अवयवसंस्थानाकृत्यादिना एतद्वत् एतत्कल्पीयपदार्थवदेव आसीत् । अतस्तदद्यापि न
दूरगं अभेदारोपात्सन्निहितमेवन्ति बुद्ध्या इमं कल्पतरुमित्यादिनिर्देश इत्यर्थः ॥</description>
    </item>
    
    <item>
      <title>०२१</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/021/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/021/</guid>
      <description>एकविंशः सर्गः २१
भुशुण्ड उवाच ।
युगक्षोभेषु घोरेषु वाक्यासु विषमासु च ।
सुस्थिरः कल्पवृक्षोऽयं न कदाचन कम्पते ॥ १ ॥
कल्पवृक्षस्य माहात्म्यं प्रलये धारणास्थितिः ।
नियतिर्भूरिचित्रार्थस्मृतिश्चात्रोपवर्ण्यते ॥
अगम्योऽयं समग्राणां लोकान्तरविहारिणाम् ।
भूतानां तेन तिष्ठाम इह साधो सुखेन वै ॥ २ ॥
स्वाश्रयकल्पवृक्षमाहात्म्योपवर्णने युगान्तोत्पातादिषु स्वस्य
खेदाप्रसक्तिप्रपञ्चनमुखेन वृत्तं स्मरसि किञ्च वेति प्रश्नोत्तरं
वक्तुमुपक्रमते-युगक्षोभेष्वित्यादिना ॥ १ ॥ २ ॥
हिरण्याक्षो धरापीठं द्वीपसप्तकवेष्टितम् ।
यदा जहार तरसा नाकम्पत तदा तरुः ॥ ३ ॥
यद्यपि धरया सह कल्पवृक्षस्यापि हरणं विद्यत एव तथापि</description>
    </item>
    
    <item>
      <title>०२२</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/022/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/022/</guid>
      <description>द्वाविंशः सर्गः २२
भुशुण्ड उवाच ।
ततो जगति जातेषु भगवन्युष्मदादिषु ।
भरद्वाजपुलस्त्यात्रिनारदेन्द्रमरीचिषु ॥ १ ॥
वसिष्ठस्याष्टजन्मादिसमार्धसमसर्गकाः ।
क्षीरोदमथनाद्याश्च भूयो दृष्टा इहोदिताः ॥
ततस्तदनन्तरं किञ्चिद्दूरेष्वतीतकालेषु तथा अद्यतनसर्गेषु जातेषु युष्मदादिषु
भगीरथशुकाद्यन्तेषु स्मरणे कैव गणनेति सप्तमे सर्वेषां सप्तम्यन्तानां
सम्बन्धः ॥ १ ॥
पुलहोहालकाद्येषु ऋतुभृग्वङ्गिरस्सु च ।
सनत्कुमारभृङ्गीशस्कन्देभवदनादिषु ॥ २ ॥
सनत्कुमारान्तेषु ब्रह्मर्षिषु । भृग्वङ्गिरःप्रभृतिषु सिद्धर्षिषु ।
स्कन्देभवदनादिषु शिवपार्षदेषु ॥ २ ॥
गौरीसरस्वतीलक्ष्मीगायत्र्याद्यासु भूरिषु ।
मेरुमन्दरकैलासहिमवद्दर्दुरादिषु ॥ ३ ॥
गौर्यादिषु तच्छक्तिषु । मेर्वादिषु गिरिषु ॥ ३ ॥</description>
    </item>
    
    <item>
      <title>०२३</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/023/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/023/</guid>
      <description>त्रयोविंशः सर्गः २३
श्रीवसिष्ठ उवाच ।
अथासौ वायसश्रेष्ठो जिज्ञासार्थमिदं मया ।
भूयः पृष्टो महाबाहो कल्पवृक्षलताग्रके ॥ १ ॥
त्यक्तेषु येषु दोषेषु नरं मृत्युर्न बाध्यते ।
यत्परं च मनः कार्यं तत्सर्वमिह कीर्त्यते ॥
इदं वक्ष्यमाणम् । प्रच्छेर्गौणे कर्मणि क्तः ॥ १ ॥
चरतां जगतः कोशे व्यवहारवतामपि ।
कथं विहगराजेन्द्र देहं मृत्युर्न बाधते ॥ २ ॥
कथं कीदृशदोषत्यागगुणार्जनप्रकारेण ॥ २ ॥
भुशुण्ड उवाच ।
जानन्नपि हि सर्वज्ञ ब्रह्मञ्जिज्ञासयेव माम् ।
पृच्छसि प्रभवो नित्यं भृत्यं वाचालयन्ति हि ॥ ३ ॥</description>
    </item>
    
    <item>
      <title>०२४</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/024/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/024/</guid>
      <description>चतुर्विंशः सर्गः २४
भुशुण्ड उवाच ।
एकैव केवला दृष्टिर्निरापाया गतभ्रमा ।
विद्यते सर्ववित्त्वेषु सर्वश्रेष्ठा समुन्नता ॥ १ ॥
देहनाडीक्रमोपेता षट्चक्रहृदयान्विता ।
प्राणस्पन्दविभागाढ्या प्राणचिन्तेह वर्ण्यते ॥
यदि जगति न किञ्चिच्छोभनं स्थिरं तर्हि किं तच्छोभनं स्थिरं च यत्र
विवेकिनश्चित्तविश्रान्तिस्तदाह-एकैवेत्यादिना । सर्वेषु वित्त्वेषु ज्ञानेषु मध्ये
सर्वाशे श्रेष्ठा समुन्नता । सहसा दुरारोहेति यावत् ॥ १ ॥
आत्मचिन्ता समस्तानां दुःखानामन्तकारिणी ।
चिरसम्भृतदुःस्वप्नसंसारभ्रमहारिणी ॥ २ ॥
आत्मचिन्ता साक्षात्कारपर्यन्त आत्मविचारः । चिरमनादिकालादारभ्य
कामकर्मवासनासम्भूतस्य दुःस्वप्नकल्पस्य संसारभ्रमस्य हरणशीला ॥ २ ॥</description>
    </item>
    
    <item>
      <title>०२५</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/025/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/025/</guid>
      <description>पञ्चविंशः सर्गः २५
श्रीवसिष्ठ उवाच ।
इत्थं स कथयन्पक्षी पृष्टस्तत्र पुनर्मया ।
कीदृशी प्राणवातस्य गतिरित्येव राघव ॥ १ ॥
प्राणपानगतिष्वत्र रेचकादिप्रकल्पनम् ।
प्राणापानोदयलयस्थानं ब्रह्म च वर्ण्यते ॥
प्रश्नावसरप्रदानसूचितश्चिन्तनीयप्राणगतिप्रकारभेदो मया पृष्ट इत्याह##-
भुशुण्ड उवाच ।
जानन्नपि मुने सर्वं किं मां पृच्छसि लीलया ।
यथापृष्टमहं वच्मि शृणु तत्रापि मद्वचः ॥ २ ॥
प्राणोऽयमनिशं ब्रह्मन्स्पन्दशक्तिः सदागतिः ।
सबाह्याभ्यन्तरे देहे प्राणोऽयमुपरि स्थितः ॥ ३ ॥
एकः प्राणशब्दो रूढः अपरस्तु प्राणगतिरिति यौमिकस्तल्लक्षणपरः ।
लक्षणानुसारेणैवोर्ध्वस्थानमभिनीय दर्शयति-अयमुपरि स्थित इति ॥ ३ ॥</description>
    </item>
    
    <item>
      <title>०२६</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/026/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/026/</guid>
      <description>षड्विंशः सर्गः २६
भुशुण्ड उवाच ।
एषा हि चित्तविश्रान्तिर्मया प्राणसमाधिना ।
क्रमेणानेन सम्प्राप्ता स्वयमात्मनि निर्मले ॥ १ ॥
इत्थं स्वस्यात्मविज्ञानं निरूप्य प्राणचिन्तया ।
भुशुण्डेनात्र कथ्यन्ते चिरजीवितहेतवः ॥
अनेनोक्तप्रकारेण ॥ १ ॥
एतां दृष्टिमवष्टभ्य संस्थितोऽस्मि महामुने ।
न चलामि निमेषांशमपि मेरुविचालतः ॥ २ ॥
मेरोर्विचलनं विचालस्तस्मादपि ॥ २ ॥
गच्छतस्तिष्ठतो वापि जाग्रतः स्वपतोऽपि वा ।
स्वप्नेऽपि न चलत्येष सुसमाधिर्ममात्मनि ॥ ३ ॥
नित्यानित्यासु लोलासु जगत्स्थितिषु सुस्थितः ।
अन्तर्मुखोऽस्मि तिष्ठामि स्वकामेनात्मनात्मनि ॥ ४ ॥</description>
    </item>
    
    <item>
      <title>०२७</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/027/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/027/</guid>
      <description>सप्तविंशः सर्गः २७
भुशुण्ड उवाच ।
एतत्ते कथितं ब्रह्मन्यथास्मि यदिहास्मि च ।
त्वदाज्ञामात्रसिद्ध्यर्थं धार्ष्ट्येन ज्ञानपारग ॥ १ ॥
भुशुण्डस्य प्रशंसात्र यियासोस्तेन पूजनम् ।
वसिष्ठस्य नभोगत्या स्वलोकाप्तिश्च वर्ण्यते ॥
यथा येन प्रकारेण अस्मि चिरं जीवामि । परमार्थत इह कार्यकरणसङ्घाते यदस्मि
तच्च कथितमित्यर्थः । धार्ष्ट्येन वैयात्येन ॥ १ ॥
श्रीवसिष्ठ उवाच ।
अहो नु चित्रं भगवन्भवता भूषणं श्रुतेः ।
आत्मोदन्तः प्रकथितः परं विस्मयकारणम् ॥ २ ॥
आत्मोदन्तः स्ववृत्तान्तः ॥ २ ॥
धन्यास्ते ये महात्मानमत्यन्तचिरजीवनम् ।</description>
    </item>
    
    <item>
      <title>०२८</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/028/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/028/</guid>
      <description>अष्टाविंशः सर्गः २८
श्रीवसिष्ठ उवाच ।
एवं भुशुण्डवृत्तान्तः कथितस्ते मयानघ ।
अनया प्रज्ञया तीर्णो भुशुण्डो मोहसङ्कटात् ॥ १ ॥
आख्यायिकाभिसम्बन्धो देहानियतिवर्णकम् ।
आपातभ्रान्तिमात्रत्वं देहादेश्चात्र वर्ण्यते ॥
वर्णिताया भुशुण्डाख्यायिकायाः प्रकृतोपदेशसम्बन्धं दर्शयति##-
एतां दृष्टिमवष्टभ्य स्वप्राणाभ्यासपूर्विकाम् ।
भुशुण्डवन्महाबाहो भव तीर्णमहार्णवः ॥ २ ॥
प्राणाभ्यासोऽत्र प्राणस्य निरोध उपास्तिर्वा तत्पूर्विकाम् । महार्णव इति विपुलः
संसारो निगीर्याध्यवसितः ॥ २ ॥
यथा ज्ञानेन योगेन सन्तताभ्यासजन्मना ।
भुशुण्डः प्राप्तवान्प्राप्यं तथासादय तत्पदम् ॥ ३ ॥
असक्तबुद्धयः सर्वे भुशुण्डवदवस्थितिम् ।</description>
    </item>
    
    <item>
      <title>०२९</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/029/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/029/</guid>
      <description>एकोनत्रिंशः सर्गः २९
श्रीवाल्मीकिरुवाच ।
इत्याकर्णयति स्वस्थसमचेतसि राघवे ।
विश्रान्ते स्वात्मनि स्वैरं परमानन्दमागते ॥ १ ॥
रामस्य बोधाद्विश्रान्तिः पुनरुक्तार्थविस्तरः ।
कैलासे प्राक् शिवेनेत्थं स्वोपदेशश्च कीर्त्यते ॥ १ ॥
इत्थं सानुग्रहं श्रीवसिष्ठेनोपदेशचमत्कारैः प्रतिवोधितस्य श्रीरामस्य
अन्येषां च श्रोतॄणां तत्त्वसाक्षात्कारोदयेन मुहूर्तार्ध
स्वरूपविश्रान्तिसमाधिना निष्कम्पस्थितिं श्रीवाल्मीकिरुवाच##-
तत्रस्थेषु च सर्वेषु तेषूपशमशालिषु ।
राघवस्यात्मविश्रान्तेः स्थित्यर्थं वचनामृतम् ॥ २ ॥
तत्रस्थेषु स्वात्मनि विश्रान्तेष्विति विभक्तिविपरिणामेन योज्यम् । मुनेर्ववनामृतं
विररामेति परेणान्वयः ॥ २ ॥
विरराम मुनेर्वारि सस्येष्वम्बुधरादिव ।
अथ याते मुहूर्तार्धे राघवे प्रतिबोधिते ॥ ३ ॥</description>
    </item>
    
    <item>
      <title>०३०</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/030/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/030/</guid>
      <description>त्रिंशः सर्गः ३०
ईश्वर उवाच ।
एवं सर्वमिदं विश्वं परमात्मैव केवलम् ।
ब्रह्मैव परमाकाशमेष देवः परः स्मृतः ॥ १ ॥
चितः सर्वात्मता सर्वभोक्तृभावेन संस्थितिः ।
यथा जीवदशां प्राप्ता चित्तच्चाप्यत्र वर्ण्यते ॥
चेतनाकाशमात्रात्म यथा सर्वमिदं प्रभो इति यत्त्वया पृष्टं तस्येदमुत्तरं
वर्णितमित्याह-एवमिति । कच्चिद्वेत्सि महाबाहो देव कः स्यादिति द्विज इति मया
त्वत्पृष्टदेवार्चनविधानमूलरहस्यं यत्त्वां प्रति पृष्टं
तदप्येतदेवेत्याह-एष देव इति ॥ १ ॥
तदेतत्पूजनं श्रेयस्तस्मात्सर्वमवाप्यते ।
तदेव सर्गभूः सर्वमिदं तस्मिन्व्यवस्थितम् ॥ २ ॥
परिच्छिन्नदेवार्चनं परिच्छिन्नफलमेतदर्चनं तु</description>
    </item>
    
    <item>
      <title>०३१</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/031/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/031/</guid>
      <description>एकत्रिंशः सर्गः ३१
ईश्वर उवाच ।
चिनोत्यलीकमेवैवं सदुःखास्मीति भावनात् ।
चित्स्वप्नक्षीवतामोहपतिता सम्भ्रमे यथा ॥ १ ॥
जीवतादिनिषेधेन सा शुद्धा चित्प्रदर्श्यते ।
मनःप्राणेन्द्रियद्वारा बहिरन्तःप्रथा यया ॥
एवं वर्णितप्रकारं जीवजगद्भावमलीकमसदेवाज्ञानाच्चिनोति आरोपेण सञ्चिनोति ।
स्वप्ने क्षीबता मदिरामदस्तत्कृते सम्मोहे पतिता ॥ १ ॥
अमृतापि मृतास्मीति विपर्यस्तमतिर्वधूः ।
यथा रोदित्यनष्टैव नष्टास्मीति तथैव चित् ॥ २ ॥
वधूर्मुग्धा ॥ २ ॥
अकारणं विपर्यस्ता मतिर्भ्रान्तमपि स्थिरम् ।
यथा जगत्पश्यतीदं तथाहन्ताभ्रमाच्चितिः ॥ ३ ॥
भ्रान्तं कुलालचक्रादि यथा स्थिरं निश्चलं पश्यति तथा जगदपि स्थिरं पश्यति ॥ ३</description>
    </item>
    
    <item>
      <title>०३२</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/032/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/032/</guid>
      <description>द्वात्रिंशः सर्गः ३२
ईश्वर उवाच ।
मुने शृणु कथं कार्यकारिणी स्पन्दशालिनी ।
चरन्ती च तनुं पुंसामुपैति परमाभिधाम् ॥ १ ॥
विचेष्टयति देहादि यथा पुर्यष्टकं गता ।
यथा देहान्तरं याति तत्सर्वमिह वर्ण्यते ॥
परमा चित् प्रागुक्तरीत्या पुंसां तनुं पुर्यष्टकं चरन्ती प्रविष्टा सती कथं कया
रीत्या कार्याणि ऐहिकपारलौकिककर्माणि करोति तच्छीला कथं च
तदनुकूलदेहादिस्पन्दशालिनी सती अभिधां चलति स्नाति भुङ्क्ते यजते ब्राह्मणः
क्षत्रियो देवदत्त इत्यादिशब्दाभिलापयोग्यतां उपैति तत्सर्वं कथयामि
शृण्वित्यर्थः ॥ १ ॥
प्राक्तनैस्तैर्निहन्त्येव स्वमनोमननेहितैः ।</description>
    </item>
    
    <item>
      <title>०३३</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/033/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/033/</guid>
      <description>त्रयस्त्रिंशः सर्गः ३३
श्रीवसिष्ठ उवाच ।
चन्द्रार्धशेखरधर चित्तत्त्वस्य महात्मनः ।
अनन्तस्यैकरूपस्य द्वित्वं कथमुपागतम् ॥ १ ॥
यथा जीवजगद्भेदा मोहसङ्कल्पकल्पिताः ।
विचारेणैव सम्भाव्यास्तथा तर्कैरिहोच्यते ॥
सर्वगापि चिदेतस्मिंश्चेतसि प्रतिबिम्बतीति यदुक्तं यच्च दृढभावनया
पश्चात्तत्रैव रसशालिनीत्याद्युक्तं तत्रोभयत्राप्यनुपपत्तिं वसिष्ठः शङ्कते##-
चन्द्रार्धशेखरधर । अर्धशब्दस्य षोडशतमभागनिष्ठत्वेन
समांशवाचित्वाभावेनानपुंसकत्वात् अर्धं नपुंसकम् इत्यस्याप्रवृत्तेः
षष्ठीतत्पुरुषः । अनन्तस्य दिक्कालवस्तुकृतपरिच्छेदशून्यस्य एकरूपस्य
सजातीयविजातीयस्वगतभेदशून्यस्य चिल्लक्षणस्य तत्त्वस्य सजातीयजीवरूपं
विजातीयजडजगद्रूपं च द्वित्वं कथमुपागतम् किं स्वत उत परतः । नाद्यः ।
अविकारत्वादनवयवत्वाच्च । नापि द्वितीयः । द्वितीयस्यैवाप्रसिद्धेरिति भावः ॥ १ ॥</description>
    </item>
    
    <item>
      <title>०३४</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/034/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/034/</guid>
      <description>चतुस्त्रिंशः सर्गः ३४
ईश्वर उवाच ।
इत्थं स्थितमिदं विश्वं सदसद्देवरूपि च ।
द्वैतैक्यपदनिर्मुक्तं युक्तं द्वैतैक्यमप्यतः ॥ १ ॥
सौषुप्तमिह तुर्यं च तुर्यातीतपदं तथा ।
उपदिश्येश्वरोऽन्त्येत्र विश्रान्त इति वर्ण्यते ॥
इत्थमनया देवपूजया पूज्यमानं विश्वं बाधदृशा असत् अधिष्ठानदृशा सत्
देवरूपि च युक्तम् । तत्त्वतो द्वैतैक्यपदनिर्मुक्तं व्यवहारे द्वैतैक्यरूपं च
युक्तमिति सर्वविरोधपरिहार इत्यर्थः ॥ १ ॥
चितेः कलङ्कवैरूप्यमिति संसारतां गतम् ।
अकलङ्कमसंसारि तच्चाभिन्नाद्वयात्मकम् ॥ २ ॥
कुतो वा द्वैतैक्यरूपि कुतो वा तन्निर्मुक्तं तदाह-चितेरिति । कलङ्को मोहस्तत्कृतं</description>
    </item>
    
    <item>
      <title>०३५</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/035/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/035/</guid>
      <description>पञ्चत्रिंशः सर्गः ३५
श्रीवसिष्ठ उवाच ।
ततो मुहूर्तेन हरो गौरीकमलिनीसरः ।
मद्विकासोन्मुखं स्वैरं विकासं बहिराददे ॥ १ ॥
ब्रह्मविष्णुहरादीनामत्र यः परमः पिता ।
महादेवः परात्मासौ पूज्यसीमान्त ईर्यते ॥
भक्तवात्सल्यातिशयान्मम विकासे प्रबोधने उन्मुखो मद्भाग्योदयेन प्रेरितः सन्
बहिर्विकासं नेत्रोन्मीलनं आददे स्वीचकार ॥ १ ॥
दृक्चयो द्योतयामास मुखाकाशतलोदितः ।
बोधं समुद्गकादर्क अंशुराशिरिवोद्गतः ॥ २ ॥
हरस्य मुखलक्षणे निर्मलत्वात्त्रिपुण्ड्रशरदभ्ररेखाङ्कितत्वाच्चाकाशतले उदितो
दृशां चन्द्रसूर्याग्निलक्षणनेत्रायां चयो बोधं समाधेः प्रबुद्धतां
द्योतयामास । यथा समुद्गकान्मेघसम्पुटकाद् द्यावाभूमिसम्पुटाद्वा उद्गतः
अंशूनां राशिरर्कोऽहर्द्योतयति तद्वदित्यर्थः । अर्क अंशुराशिरित्युत्वविषये यत्वं</description>
    </item>
    
    <item>
      <title>०३६</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/036/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/036/</guid>
      <description>षट्त्रिंशः सर्गः ३६
ईश्वर उवाच ।
ततश्चिद्रूपमेवैकं सर्वसत्तान्तरास्थितम् ।
स्वानुभूतिमयं शुद्धं देवं रुद्रेश्वरं विदुः ॥ १ ॥
सर्वविश्वोद्भवात्तस्य सर्वाकारेण च स्थितेः ।
सर्वास्पर्शाद्विशुद्धेश्च सर्वैश्वर्यं प्रपञ्च्यते ॥
यत एतमात्मानमालोक्य न भूयः परिरोहति ततो हेतोर्दृष्टमात्रः संसाररुजं
द्रावयतीति रुद्रः स चासौ ईष्टे सर्वस्य जगत इतीश्वरः स्वामी तं विदुर्ब्रह्मविदः ।
तथा च श्रुतिः स दृष्टो मृडयाति नः । ध्रुवा अस्मिन्गोपतौ स्यात् इति ॥ १ ॥
बीजं समस्तबीजानां सारं संसारसंसृतेः ।
कर्मणां परमं कर्म चिद्धातुं विद्धि निर्मलम् ॥ २ ॥</description>
    </item>
    
    <item>
      <title>०३७</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/037/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/037/</guid>
      <description>सप्तत्रिंशः सर्गः ३७
ईश्वर उवाच ।
इत्यादिकानां शब्दानामर्थश्रीः सत्यरूपिणि ।
तस्मिन्सर्वेश्वरे सर्वसत्तामणिसमुद्गके ॥ १ ॥
सद्योगादसतां सत्ता शिवस्यानन्तशक्तयः ।
प्रधानशक्तेर्नियतेर्नृत्यं चात्रोपवर्ण्यते ॥
यस्मिन्नीश्वरे इत्यादिकानां सर्गान्तोदाहृतश्लोकप्रभृतीनां शब्दानामर्थश्रीः
सत्यरूपिणी सत्यप्राया भवति तस्मिन्सर्वजगत्सत्तालक्षणस्य मणेः समुद्गके
सम्पुटप्राये मायाशबले सर्वेश्वरे का विमलाभासाः शक्तयो न कचन्तीति
परेणान्वयः । तस्य श्लोकस्य लोकतः परमार्थतश्च यथा सत्यार्थता तथा वर्ण्यते ।
तत्र लोकतस्तावत्कश्चिद्वृक्षोऽनेन वर्ण्यते । पल्लवैः
किसलयैर्दलैर्हरितपत्रैश्चामलैरम्लानैर्मालितानां लतानां मल्लेन कान्तेन । सर्वतो
लताभिरालिङ्गितेनेति यावत् । अत एवान्तरालेषु स्कन्धकोटरशाखान्तरालेषु करालेषु
गहनेन दुष्प्रवेशेन । दुरारोहेणेति यावत् । स्वयं चामलेन अम्लानेनानेन तरुणा</description>
    </item>
    
    <item>
      <title>०३८</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/038/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/038/</guid>
      <description>अष्टत्रिंशः सर्गः ३८
ईश्वर उवाच ।
एष देवः स परमः पूज्य एष सदा सताम् ।
चिन्मात्रमनुभूत्यात्मा सर्वगः सर्वसंश्रयः ॥ १ ॥
शिवस्यानन्तचिन्मूर्तेर्बहिर्ध्यानेन पूजनम् ।
ज्ञानेन च महापुण्यन्न् विमुक्तिफलमीर्यते ॥
स एष नियतिनाटकसाक्षी चिदात्मैव परमो देवः ॥ १ ॥
घटे पटे वटे कुड्ये शकटे वानरे स्थितः ।
शिवो हरो हरिर्ब्रह्मा शक्रो वैश्रवणो यमः ॥ २ ॥
तस्य वक्ष्यमाणप्रकारेण पूजने सर्वदेवपूजनमन्तर्भवतीत्याशयेन तस्य
सर्वात्मतामाह-घटे इति ॥ २ ॥
बहिरन्तश्च सर्वात्मा सदा स्वात्मा सुबुद्धिभिः ।</description>
    </item>
    
    <item>
      <title>०३९</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/039/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/039/</guid>
      <description>एकोनचत्वारिंशः सर्गः ३९
ईश्वर उवाच ।
पावनं पावनानां यद्यत्सर्वतमसां क्षयः ।
तदिदानीं प्रवक्ष्येऽहमन्तःपूजनमात्मनः ॥ १ ॥
शब्दादिविषयैः प्राप्तैरङ्गप्रत्यङ्गभासितुः ।
प्रत्यगात्मशिवस्यात्र ह्यन्तः पूजोपवर्ण्यते ॥
सर्वेषां तमसामज्ञानानां क्षयहेतुत्वात्क्षयः ॥ १ ॥
गच्छतस्तिष्ठतश्चैव जाग्रतः स्वपतोऽपि च ।
सर्वाचारगता पूजा नित्यं ध्यानात्मिका त्वियम् ॥ २ ॥
सर्वेष्वाचारेषु व्यवहारेषु गता अनुगता ॥ २ ॥
नित्यमेव शरीरस्थमिमं ध्यायेत्परं शिवम् ।
सर्वप्रत्ययकर्तारं स्वयमात्मानमात्मना ॥ ३ ॥
सर्वेषां प्रत्ययानां कर्तारं सन्निधिमात्रेण जनयितारं बोधयितारं च ॥ ३ ॥
शयानमुत्थितं चैव व्रजन्तमथवा स्थितम् ।</description>
    </item>
    
    <item>
      <title>०४०</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/040/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/040/</guid>
      <description>चत्वारिंशः सर्गः ४०
ईश्वर उवाच ।
यथाकालं यथारम्भं न करोषि करोषि यत् ।
चिन्मात्रस्य शिवस्यान्तस्तदेवार्चनमात्मनः ॥ १ ॥
पूज्यपूजकपूजादिविकल्परहितः शिवः ।
परिशुद्धचिदात्मैव देवतातत्त्वमीर्यते ॥
आत्मविदः कृताकृतं सर्वमपि कर्म शिवार्चनमेवेत्याह-यथाकालमिति ।
यथारम्भं यथाशक्ति ॥ १ ॥
तेनैवाह्लादमायाति याति प्रकटतां तथा ।
तथा स्थितेन रूपेण स्वेनैव स्वयमीश्वरः ॥ २ ॥
तत्कुतस्तत्राह-तेनैवेति ।तेन तादृशपूजनेनैव तथा स्थितेन पारमार्थिकेन
स्वरूपेण आह्लादं निरतिशयानन्दस्वरूपाभिव्यक्तिम् ।
प्रकटतामावरणभङ्गमायाति ॥ २ ॥
रागद्वेषादिशब्दार्थानात्मन्यन्यतयामले ।
सम्भवन्ति पृथग्रूपावह्नौ वह्निकणा इव ॥ ३ ॥</description>
    </item>
    
    <item>
      <title>०४१</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/041/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/041/</guid>
      <description>एकचत्वारिंशः सर्गः ४१
श्रीवसिष्ठ उवाच ।
शिवः किमुच्यते देव परम्ब्रह्म किमुच्यते ।
आत्मा किमुच्यते नाथ परमात्मा किमुच्यते ॥ १ ॥
शास्त्राचार्यादिसाफल्यं नामभेदप्रकल्पनम् ।
अध्यारोपक्रमः पश्चादपवादः प्रदर्श्यते ॥
यदुक्तं नेश्वरस्याकृतेर्ब्रह्मन्व्यपदेशो हि युज्यते इत्यादिना
पूज्यतत्त्वमरूपकमव्यपदेश्यं तस्य शिवादिशब्दैरपि कथं व्यपदेश
इत्याशयेन पृच्छति-शिव इति । यदि शिवादिशब्दप्रवृत्तिनिमित्तकं कञ्चिदपि
धर्मं तन्न स्पृशति तर्हि शिव इति किन्निमित्तमुच्यते । एवं परम्ब्रह्मेत्याद्यपि
किन्निमित्तमुच्यत इत्यर्थः ॥ १ ॥
तत्सत्किञ्चिन्न किञ्चिच्च शून्यं विज्ञानमेव च ।
इत्यादिभेदो भगवंस्त्रिलोकेश किमुच्यते ॥ २ ॥</description>
    </item>
    
    <item>
      <title>०४२</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/042/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/042/</guid>
      <description>द्विचत्वारिंशः सर्गः ४२
श्रीवसिष्ठ उवाच ।
ततः स जीवो भगवन्दृष्टवान्देहसम्भ्रमम् ।
आदिसर्गे नभःसंस्थः कामवस्थामुपैति हि ॥ १ ॥
समष्टिव्यष्टिसंसारकॢप्तिरीशादिपूर्विका ।
मायैवेत्युपदिश्यात्र शम्भुः स्वनिलयं ययौ ॥
जीवदेतदवस्थाकं स्थितं पश्यति देहकम् इत्यन्ते योऽध्यारोप उक्तस्तच्छेषं
जिज्ञासुर्वसिष्ठः पृच्छति-तत इति । आदिसर्गे कल्पाद्यध्यासक्रमे । उक्तानुवादः
पूर्वानुसन्धानार्थः ॥ १ ॥
ईश्वर उवाच ।
परस्मात्परमे व्योम्नि पूर्वोक्तक्रमतो वपुः ।
जीवः पश्यति सम्पन्नं स च स्वप्ननरो यथा ॥ २ ॥
स च जीवः स्वप्ननरो यथा सूक्ष्मतमनाडीषु विस्तृततमं ब्रह्माण्डं पश्यति</description>
    </item>
    
    <item>
      <title>०४३</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/043/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/043/</guid>
      <description>त्रिचत्वारिंशः सर्गः ४३
श्रीवसिष्ठ उवाच ।
एतदुक्तं परं तेन स्वयमेव च वेद्म्यहम् ।
राम त्वमपि जानीषे यथेदं समवस्थितम् ॥ १ ॥
इह श्रुत्वा सवैराग्यं रामः स्वात्मशिवार्चनम् ।
प्रबुद्धः कृतकृत्यं स्वं तत्प्रतिष्ठमवर्णयत् ॥
ईऽस्वरोपदिष्टं तत्त्वदर्शनपर्यवसितं स्वात्मशिवार्चनं श्रीरामस्य
श्रद्धातिशयसिद्धये प्रशंसन्स्वयमपि तदेव पुनरुपदिशति-एतदित्यादिना ।
परं सर्वोत्कृष्टम् । इदं जगत्तत्त्वम् ॥ १ ॥
यत्रालीकमलीकेन किलालीके विलोक्यते ।
तस्यां संसारमायायां किं सत्यं किमसन्मयम् ॥ २ ॥
यत्र मायायां अलीके भ्रमे अलीकोपाधिघटितत्वादलीकेन जीवेन अलीकमसदेव
जगद्विलोक्यते ॥ २ ॥</description>
    </item>
    
    <item>
      <title>०४४</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/044/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/044/</guid>
      <description>चतुश्चत्वारिंशः सर्गः ४४
श्रीवसिष्ठ उवाच ।
केवलेनेन्द्रियैः सार्धं वर्तमानार्थवर्तिना ।
असङ्गमेन मनसा यत्करोषि न तत्कृतम् ॥ १ ॥
इहासङ्गक्षयोपाया वाञ्छात्यागादयः पुनः ।
मनःक्षयान्ता गुरुणा ज्ञानदार्ढ्यार्थमीरिताः ॥
रामेण स्वस्य तत्त्वबोधविश्रान्तौ वर्णितायामपि तत्परिपाकात्प्राक् प्रच्युतिर्मा भूदिति
शिलानिखातस्थूणादार्ढ्याय सन्धिकीलपरम्परामिव जीवन्मुक्तलक्षणभूतां
प्रागुक्तसाधनपरम्परामेव प्रतिष्ठापयिष्यन् श्रीवसिष्ठः प्रागुक्ते
यथाप्राप्तव्यवहारोपभोगादिलक्षणे शिवार्चनेऽपि सर्वारम्भा हि दोषेण
धूमेनाग्निरिवावृताः इति न्यायेन
प्रमादाद्धिंसापरानिष्टादिप्रसक्तेरवर्जनाद्भोगस्यानर्थहेतुत्वाच्च स्यादेव
पुनर्जननाद्यनर्थ इत्याशङ्कां वारयन्नाह-केवलेनेति । केवलेन रागादिरहितेन
अतएव असङ्गमेन कर्तृत्वाभिमानलक्षणक्रियासङ्गमशून्येन ॥ १ ॥
यथा प्राप्तिक्षणे वस्तु प्रथमे तुष्टये तथा ।
न प्राप्त्येकक्षणादूर्ध्वमिति को नानुभूतवान् ॥ २ ॥</description>
    </item>
    
    <item>
      <title>०४५</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/045/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/045/</guid>
      <description>पञ्चचत्वारिंशः सर्गः ४५
श्रीवसिष्ठ उवाच ।
अत्रेमामवबोधाय विस्मयोल्लासकारिणीम् ।
अपूर्वां सङ्क्षेपाद्राम रम्यां कथां शृणु ॥ १ ॥
स्वानन्दरससम्पूर्णं त्रिजगत्कल्पनास्पदम् ।
इह बिल्वफलत्वेन परं ब्रह्मोपवर्ण्यते ॥
कथां बिल्वाख्यानाख्याम् ॥ १ ॥
योजनानां सहस्राणि विपुलं विमलं स्फुटम् ।
युगैरप्यजरद्रूपमस्ति बिल्वफलं महत् ॥ २ ॥
न जीर्यत इत्यजरद्रूपं स्वभावो यस्य ॥ २ ॥
अविनाशरसाधारं सुधामधुरसारवत् ।
पुराणमपि बालेन्दुदलमार्दवसुन्दरम् ॥ ३ ॥
सुधेवसुधापेक्षया वा अतिमधुरसारवत् ।
बालेन्दोरङ्कुरप्रायात्प्रतिदिनमुपचीयमानानि दलानीव याः कलास्तानीव मार्दवेन
त्वङ्नयनसुखस्पर्शतया सुन्दरम् ॥ ३ ॥</description>
    </item>
    
    <item>
      <title>०४६</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/046/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/046/</guid>
      <description>षट्चत्वारिंशः सर्गः ४६
श्रीराम उवाच ।
भगवन्सर्वसारज्ञ त्वयैषा बिल्वरूपिणी ।
महाचिद्धनसत्तेह कथितेति मतिर्मम ॥ १ ॥
इह शिल्पिमनोदृष्टपद्मिनीखण्डमण्डितम् ।
शिलोदरमिव ब्रह्म प्रपञ्चाभासमीर्यते ॥
श्रीरामः स्वस्य बिल्वाख्यानतात्पर्यबोधं दर्शयति-भगवन्निति द्वाभ्याम् ॥ १ ॥
चिन्मज्जारूपमखिलमहन्तादीदमाततम् ।
न मनागपि भेदोऽस्ति द्वैतैक्यकलनात्मकः ॥ २ ॥
श्रीवसिष्ठ उवाच ।
यथा ब्रह्माण्डकूश्माण्डमज्जामेर्वादिसंस्थितिः ।
तथा चिद्बिल्वमज्जेयं ब्रह्माण्डादिजगत्स्थितिः ॥ ३ ॥
नाहन्तादिमात्रं चिद्बिल्वमज्जा किन्तु ब्रह्माण्डादिसर्वमपीति निःसङ्कोचं
बोध्यमित्याशयेन वसिष्ठ उवाच-यथेत्यादिना ॥ ३ ॥
सृष्टिचिद्बिल्वमज्जा स्यात्स्वाधारान्यत्वसम्भवे ।
विनाशः सर्वगस्यास्य न चैतत्सम्भवत्यलम् ॥ ४ ॥</description>
    </item>
    
    <item>
      <title>०४७</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/047/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/047/</guid>
      <description>सप्तचत्वारिंशः सर्गः ४७
श्रीवसिष्ठ उवाच ।
चित्तत्त्वस्य फलस्येव चितः स्वापापरक्रमात् ।
स्वसत्तासन्निवेशेन यः स सर्ग इति स्थितः ॥ १ ॥
इह बिल्वशिलाख्यानतात्पर्यमुपवर्ण्यते ।
मयूराण्डरसे बर्हवर्णसंस्थानभेदवत् ॥
बिल्वदृष्टान्तवशादचिद्रूपमेव तदन्तर्बीजमज्जादीनामिव स्वगतभेदेन तत्र
तत्समसत्ताकसर्गोद्भवश्चात्रोक्त इति तात्पर्यभ्रमो मा भूदिति तत्तात्पर्यं
वर्णयति-चित्तत्त्वस्येति । चिद्रूपं तत्त्वं यावत्स्वस्वरूपप्रतिसन्धानशून्यं
तावदेव सर्गगर्भमिति द्योतनायाचेतनफलदृष्टान्तः । सर्गश्च चितः
प्रसिद्धस्वापादपरः स्वापः स्वप्न एव
युगवत्सरादिक्रमात्स्वसत्ताकल्पितसन्निवेशेन प्रवृत्तो न चित्समसत्ताकः
स्वगतभेद इत्यर्थः ॥ १ ॥
देशकालक्रियादीनामपि तन्मयरूपतः ।
इदमन्यदिदं चान्यदिति नात्रोपपद्यते ॥ २ ॥
तर्हि किं चित्तत्त्वादन्य एव सर्गः एतदपि दुर्वचमित्याह-देशेति ॥ २ ॥</description>
    </item>
    
    <item>
      <title>०४८</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/048/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/048/</guid>
      <description>अष्टचत्वारिंशः सर्गः ४८
श्रीवसिष्ठ उवाच ।
यत्रानुदितरूपात्म सर्वमस्तीदमाततम् ।
मयूर इव बीजेऽन्तस्तदहन्तादिगादि च ॥ १ ॥
यत्सत्तास्फूर्तिसौख्यानि प्रतिबिम्बन्ति कल्पिते ।
तत्सच्चिदानन्दवनं ब्रह्म निष्कृष्य वर्ण्यते ॥
मयूररसदृष्टान्तात्तिरोभूतजगद्वैचित्र्यगर्भ चिदचित्संवलितं
बीजशक्तिमदव्याकृतमेव तत्त्वं न ततः परं शुद्धमस्तीति व्यामोहो मा भूदिति
तदधिष्ठानं निर्विशेषभूमानन्दरूपं निष्कृष्य परिचाययितुं श्रीवसिष्ठ
उवाच-यत्रेति । बीजे अण्डे अन्तर्मयूर इव वर्णितमन्तरहन्तादि बहिर्दिगादि वियदादि
च सर्वं जगद्यत्र शुद्धे कालत्रयेऽप्यनुदितरूपात्म अनुत्पन्नस्वरूपमेवास्ति
तदेवोक्तदृष्टान्ततात्पर्यविषयो न शबलमित्यर्थः ॥ १ ॥
यत्र नाभ्युदितं किञ्चित्तत्र सर्वं च विद्यते ।
तदत्राप्यङ्गिराः स्वर्गसुखसारेण बिम्बति ॥ २ ॥</description>
    </item>
    
    <item>
      <title>०४९</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/049/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/049/</guid>
      <description>एकोनपञ्चाशः सर्गः ४९
श्रीराम उवाच ।
यदि नास्ति विकारादि ब्रह्मन्ब्रह्मणि बृंहिते ।
तदिदं कथमाभाति भावाभावमयं जगत् ॥ १ ॥
विकारेभ्यो विवर्तस्य वैलक्षण्यमिहोच्यते ।
अप्रबोधादविद्यास्ति प्रबोधे नास्ति सेति च ॥
विकारारम्भाभ्यां विवर्तस्य लक्षणतो भेदं जिज्ञासमानो रामः पृच्छति##-
त्रिविधपरिच्छेदशून्ये इति यावत् ॥ १ ॥
श्रीवसिष्ठ उवाच ।
अपुनःप्रागवस्थानं यत्स्वरूपविपर्ययः ।
तद्विकारादिकं तात यत्क्षीरादिषु वर्तते ॥ २ ॥
तत्र कारणे कार्योद्भवः पञ्चधा अतिरोहितप्रागवस्थः १ प्रतिबद्धप्रागवस्थः २
प्रच्छन्नप्रागवस्थः ३ अप्रच्छन्नप्रागवस्थः ४ विनष्टप्रागवस्थ ५ श्चेति । आद्यो</description>
    </item>
    
    <item>
      <title>०५०</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/050/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/050/</guid>
      <description>पञ्चाशः सर्गः ५०
श्रीराम उवाच ।
ज्ञातं ज्ञातव्यमखिलं दृष्टं द्रष्टव्यमक्षतम् ।
परेण परिपूर्णाः स्मो ब्रह्मज्ञानामृतेन ते ॥ १ ॥
इह कल्पनया जीवे लिङ्गपुर्यष्टकोद्भवः ।
वर्णितोऽक्षैस्तथा तस्य बाह्यार्थग्रहणक्रमः ॥
भिद्यते हृदयग्रन्थिश्छिद्यन्ते सर्वसंशयाः इति श्रुतेस्तत्त्वसाक्षात्कारेण स्वयं
छिन्नसर्वसंशयोऽपि रामः परेषामुपकाराय तत्संशयपदं प्रष्टुकामः
प्रथमं स्वानुभवमभिलप्य दर्शयति-ज्ञातमित्यादिना । वयं ते
त्वत्सम्बन्धिना ब्रह्मज्ञानामृतेन परिपूर्णाः स्मः ॥ १ ॥
पूर्णात्पूर्णमिदं पूर्णं पूर्णात्पूर्णं प्रसूयते ।
पूर्णेनापूरितं पूर्णं स्थिता पूर्णे च पूर्णता ॥ २ ॥
स्वानुभवेन पूर्णमदः पूर्णमिदं पूर्णात्पूर्णमुदच्यते । पूर्णस्य</description>
    </item>
    
    <item>
      <title>०५१</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/051/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/051/</guid>
      <description>एकपञ्चाशः सर्गः ५१
श्रीवसिष्ठ उवाच ।
न पुनर्भवतः पूर्वं सम्पन्नाश्चक्षुरादयः ।
यथा कमलजस्यैतत्सर्वमेव त्वया श्रुतम् ॥ १ ॥
जीवः खानि मनो देहः पुर्यष्टकमिति भ्रमः ।
अबोधादेव बोधे तु ब्रह्मैवैकमितीर्यते ॥
फलनोन्मुखतां यातमित्यादिना वर्णितमहङ्कारदेहेन्द्रियादीनां प्रागसतां
कल्पनं जीवसमष्टेः पद्मजस्येव व्यष्टेस्तवापि तुल्यमिति तात्पर्यं त्वया
ज्ञातमेवेति वक्ष्यमाणोपोद्घाताय प्रथममनुवदति-न पुनरिति । अप्यर्थे पुनः
शब्दः । कमलजस्येव भवतोऽपि सृष्टेः
पूर्वमनाद्यन्तमित्यादिवर्णितब्रह्मस्वभावे स्थितस्य चक्षुरादयो न सम्पन्ना
इत्येतत्सर्वमेव त्वया मद्वचनतात्पर्यं श्रुतम् । अवधारितमित्यर्थः ॥ १ ॥
ब्रह्मपुर्यष्टकस्यादावर्थसंविद्यथोदिता ।
पुर्यष्टकस्य सर्वस्य तथैवोदेति सर्वदा ॥ २ ॥</description>
    </item>
    
    <item>
      <title>०५२</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/052/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/052/</guid>
      <description>नरनारायणावतारकथनं नाम द्विपञ्चाशः सर्गः ५२
इति श्रीवासिष्ठमहारामायणतात्पर्यप्रकाशे निर्वाणप्रकरणे पूर्वार्धे
नरनारायणावतारकथनं नाम द्विपञ्चाशः सर्गः ॥ ५२ ॥</description>
    </item>
    
    <item>
      <title>०५३</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/053/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/053/</guid>
      <description>त्रिपञ्चाशः सर्गः ५३
श्रीभगवानुवाच ।
अर्जुन त्वं न हन्ता त्वमभिमानमलं त्यज ।
जरामरणनिर्मुक्तः स्वयमात्मासि साश्वतः ॥ १ ॥
वर्ण्यतेऽहङ्कृतेस्त्यागः सङ्गत्यागादिलक्षणम् ।
उपास्यज्ञेयरूपे च दशाभेदव्यवस्थिते ॥
तत्रादौ स्वबन्धुहन्ताहमित्यादिरूपोऽहन्ताभिमानः एते मदीया बान्धवा
इत्यादिममताभिमानश्च तव सर्वदुःखनिदानमिति स एव त्याज्य इत्याह-अर्जुनेति ।
हे अर्जुन त्वं जरामरणादिषडूर्मिनिर्मुक्तः अतएव शाश्वतः स्वबन्ध्वादीनां
सर्वभूतानां स्वयं साक्षादात्मासि । अतस्त्वं कस्यापि न हन्ता । अहं
हन्तेत्यभिमानमलमत्यन्तं त्यजेत्यर्थः ॥ १ ॥
यस्य नाहङ्कृतो भावो बुद्धिर्यस्य न लिप्यते ।
हत्वापि स इमाṁल्लोकान्न हन्ति न निबध्यते ॥ २ ॥</description>
    </item>
    
    <item>
      <title>०५४</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/054/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/054/</guid>
      <description>चतुःपञ्चाशः सर्गः ५४
श्रीभगवानुवाच ।
भूय एव महाबाहो शृणु मे परमं वचः ।
यत्तेऽहं प्रीयमाणाय वक्ष्यामि हितकाम्यया ॥ १ ॥
सुखदुःखादिसम्बन्धे हेतुर्हानक्रमस्तथा ।
यदालम्ब्य च तद्धानं तत्सर्वमिह कीर्त्यते ॥
द्वन्द्वैर्विमुक्ताः सुखदुःखसञ्ज्ञैस्तत्पदं गच्छन्तीत्युक्तं तत्र
द्वन्द्वसम्बन्धे को हेतुः कश्च तद्विमोक्षोपायः किमालम्ब्य
चेत्याशङ्कापरिहारद्वारेणात्मतत्त्वमुपदेष्टुकामो भगवानुवाच-भूय एवेति
। प्रीयमाणाय प्रीत्या श्रोतुकामाय उपदिश्यमानार्थग्रहणेन सन्तुष्यते च ॥ १ ॥
मात्रास्पर्शा हि कौन्तेय शीतोष्णसुखदुःखदाः ।
आगमापायिनो नित्यास्तांस्तितिक्षस्व भारत ॥ २ ॥
तत्रादौ विषया एव सुखदुःखरूपा इत्यभेदभ्रमं वारयन्नाह-मात्रास्पर्शा
इति । मीयन्ते विषया एभिरिति मात्रा इन्द्रियाणि तेषां विषयसंस्पर्शास्ते</description>
    </item>
    
    <item>
      <title>०५५</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/055/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/055/</guid>
      <description>पञ्चपञ्चाशः सर्गः ५५
श्रीभगवानुवाच ।
न कुर्याद्भोगसन्त्यागं न कुर्याद्भोगभावनम् ।
स्थातव्यं सुसमेनैव यथाप्राप्तानुवर्तिना ॥ १ ॥
देहनाशेऽप्यनाशात्मा मूढतत्त्वज्ञयोः समः ।
मूढो जन्मादिभाग् भ्रान्त्या ज्ञस्तु नेत्यत्र वर्ण्यते ॥
भुज्यन्त इति भोगा देहधारणहेतवोऽन्नपानादयस्तेषां सन्त्यागं न कुर्यात् ।
हितमितमेध्याशनाद्युपादद्यादित्यर्थः । भोगानां भावनं चिन्तां
तत्सौष्ठवसम्पादनव्यसनितां च न कुर्यात् । तल्लाभालाभादिषु सुसमेनैव
स्थातव्यमित्यर्थः ॥ १ ॥
अनात्मन्यात्मतां देहे मा भावय भवात्मनि ।
आत्मन्येवात्मतां सत्ये भावयाऽभवरूपिणि ॥ २ ॥
एवं देहात्मभावनापि न कार्येत्याह-अनात्मनीति । भवात्मनि
जन्मादिविक्रियास्वभावे ॥ २ ॥</description>
    </item>
    
    <item>
      <title>०५६</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/056/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/056/</guid>
      <description>षट्पञ्चाशः सर्गः ५६
श्रीभगवानुवाच ।
इति निर्वासनत्वेन जीवन्मुक्ततयार्जुन ।
अन्तः शीतलतामेत्य बन्धुदुःखमलं त्यज ॥ १ ॥
जीवन्मुक्तिप्रतिष्ठाऽस्मिन्नर्जुनायोपदिश्यते ।
चित्सत्तत्त्वं जगद्रूपं मनश्चित्रं च विस्तरात् ॥
बन्धुदुःखं बन्धुवधदुःखम् ॥ १ ॥
जरामरणनिःशङ्क आकाशविशदाशयः ।
त्यक्तेष्टानिष्टसङ्कल्पो वीतरागो भवानघ ॥ २ ॥
प्रवाहपतितं कार्यमिदं किञ्चिद्यथागतम् ।
कुरु कार्याणि कर्माणि न किञ्चिदिह नश्यति ॥ ३ ॥
प्रवाहपतितं शिष्टव्यवहारपरम्परागतं कार्यमवश्यकर्तव्यमिदं
युद्धमन्यानि चावश्यकानि यागदानादीनि कर्माणि कुरु न काचित्तेन तत्त्वबोधस्य
क्षतिरित्यर्थः ॥ ३ ॥
प्रवाहपतितं कर्म स्वमेव क्रियते तु यत् ।</description>
    </item>
    
    <item>
      <title>०५७</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/057/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/057/</guid>
      <description>सप्तपञ्चाशः सर्गः ५७
श्रीभगवानुवाच ।
इदं विद्धि महाश्चर्यमर्जुनेह हि यत्किल ।
पूर्वं सञ्जायते चित्रं पश्चाद्भित्तिरुदेति हि ॥ १ ॥
जायतेऽत्र यया दृष्ट्या सद्यो निर्वासनं मनः ।
सुखाद्वयात्मशेषश्च सा दृष्टिरुपदिश्यते ॥
तत्र प्राग्दर्शितां जगत्याश्चर्यतादृष्टिमेव प्रथमं वासनाशैथिल्योपयोगितया
वर्णयति-इदमिति । अभित्तौ निराश्रय एव मनसा जगदाकारकलनात्पूर्वं
जगच्चित्रं जायते पश्चात्तदन्तर्गता भूतभुवनात्मकविराड्भित्तिस्तदाधारतया
कल्प्यमाना उदेति । व्यष्टिसमूहस्य समष्टेर्विराजो व्यष्ट्यधीनकल्पनत्वाद्वा
पश्चादुदयः ॥ १ ॥
अभित्तावुत्थिते चित्रे दृश्यते भित्तिरातता ।
अहो विचित्रा मायेयं मग्नं तुम्बं शिला प्लुता ॥ २ ॥</description>
    </item>
    
    <item>
      <title>०५८</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/058/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/058/</guid>
      <description>अष्टपञ्चाशः सर्गः ५८
अर्जुन उवाच ।
नष्टो मोहः स्मृतिर्लब्धा त्वत्प्रसादान्मयाच्युत ।
स्थितोऽस्मि गतसन्देहः करिष्ये वचनं तव ॥ १ ॥
तत्त्वबोधेन साविद्यवासनाक्षयसम्भवः ।
इहोपपाद्यते तेनाप्यर्जुनस्य कृतार्थता ॥
हे अच्युत त्वत्प्रसादात् अनुग्रहप्रयुक्तत्वदुपदेशान्मोहः सवासनाज्ञानं नष्टः ।
विस्मृतकण्ठचामीकरस्येव स्वतःसिद्धात्मतत्त्वस्य स्मृतिरिव स्मृतिः
साक्षात्कारो लब्धा तया च सर्वसन्देहबीजनाशाद्गतबन्धुवधादिकर्तृतासन्देहः
स्थितोस्मि अतस्तत्त्वावस्थितिविषयं यथाप्राप्तव्यवहारकर्तव्यताविषयं च तव
वचनं करिष्ये पालयिष्यामीत्यर्थः ॥ १ ॥
श्रीभगवानुवाच ।
वृत्तयो यदि बोधेन संशान्ता हृदये स्फुटम् ।
तच्चित्तं शान्तमेवान्तर्विद्धि सत्त्वमुपागतम् ॥ २ ॥
एवमर्जुनेन कृतार्थत्वे दर्शितेपि स्वोपदिष्टतत्त्वबोधेन</description>
    </item>
    
    <item>
      <title>०५९</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/059/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/059/</guid>
      <description>एकोनषष्टितमः सर्गः ५९
श्रीवसिष्ठ उवाच ।
एतां दृष्टिमवष्टभ्य राघवाऽघविनाशिनीम् ।
तिष्ठ निःसङ्गसन्न्यासब्रह्मार्पणमयात्मकः ॥ १ ॥
जीवन्मुक्तपदेऽस्पन्दा चेत्यमुक्ता चितः स्थितिः ।
सुस्थिरा स्याद्यया दृष्ट्या सा दृष्टिरिह वर्ण्यते ॥
अघविनाशिनीं सर्वपापक्षयकरीम् । निःसङ्गतालक्षणो यः सन्न्यासः
सर्वत्यागस्त्वम्पदार्थशोधः सर्वजगतो ब्रह्मणि वाधलक्षणं यद्ब्रह्मार्पणं
तत्पदार्थशोधस्तदुभयपरिशिष्टाखण्डमहावाक्यार्थसच्चिदानन्दैकरसभूमात्
मा तिष्ठेत्यर्थः ॥ १ ॥
यस्मिन्सर्वं यतः सर्वं यः सर्वं सर्वतश्च यः ।
यश्च सर्वमयो नित्यमात्मानं विद्धि तं परम् ॥ २ ॥
यस्मिन् सर्वं स्थितौ । यतः सर्वं सृष्टौ । यः सर्वं संहारे । सर्वतश्च यः</description>
    </item>
    
    <item>
      <title>०६०</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/060/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/060/</guid>
      <description>षष्टितमः सर्गः ६०
श्रीवसिष्ठ उवाच ।
एवमाद्यं परं तत्त्वं चिद्घनं परमं पदम् ।
तत्स्था एते महारूपा ब्रह्मविष्णुहरादयः ॥ १ ॥
अद्वितीयस्य शुद्धस्य परस्य निजमायया ।
सर्वाकारैः स्थितिरिह विभूतिरुपदिश्यते ॥
वर्णितब्रह्मणो विभूतीः प्रपञ्चयिष्यंस्तत्र मुख्यान्प्रथमं निर्दिशति##-
मानुषादिहरान्तेष्विति भावः ॥ १ ॥
विभूतिभिः स्फुरन्त्युच्चैर्जनास्तुष्टा नृपा इव ।
आकाशगमनाद्याभिः क्रीडाभिः क्रीड्यते चिरम् ॥ २ ॥
नृपा मानुषानन्दविभवपूर्णा इवेति
तैत्तिरीयश्रुतिदर्शितानन्दोत्कर्षक्रमप्रथमभूमिकानिर्देशः । तदुक्तभूमिकासु
सुखोत्कर्षमाह-आकाशेति । क्रीड्यते तत्स्थेनैव जनेनेति परेणान्वयः ॥ २ ॥
तत्स्थेनैव जनेनेह स्वर्गे स्वर्गौकसो [स्वर्गौकसा यथा इत्युभयत्र पाठः</description>
    </item>
    
    <item>
      <title>०६१</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/061/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/061/</guid>
      <description>एकषष्टितमः सर्गः ६१
श्रीराम उवाच ।
यथास्माकं मुने स्वप्नपुरपत्तनमण्डलम् ।
तथैव पद्मजादीनां यदि देहपरिग्रहः ॥ १ ॥
इह प्रसाध्यते युक्त्या स्वप्नमायासमं जगत् ।
सर्वत्र चाविरोधेन भ्रान्त्या सर्वस्य सम्भवः ॥
यदि सर्व जगत्परमात्मनः स्वप्नसदृशी भ्रान्तिकल्पितविभूतिस्तर्हि ब्रह्मादिदृशा
स्वप्नवद्भ्रान्तिरित्येव भासते । अस्मदादिदृशा तु न स्वप्नतुल्यः किन्तु दृढतरः
सत्य इत्येव भासत इति वैषम्ये को हेतुः । न च दीर्घकालानुवृत्त्यास्माकं तथा
भातीति तत्समाधानं युक्तम् । ब्रह्मादीनां परार्धद्वयायुषां ततोपि चिरकालं
संसारानुवृत्त्या सत्यतादार्ढ्याधिक्यापत्तेरित्याशयेन रामः पृच्छति##-
तथैवेदं च सञ्जातं यदि सर्वमसन्मयम् ।</description>
    </item>
    
    <item>
      <title>०६२</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/062/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/062/</guid>
      <description>द्विषष्टितमः सर्गः ६२
श्रीवसिष्ठ उवाच ।
अत्र राघव वक्ष्येऽहमितिहासमिमं शृणु ।
यद्वृत्तं कस्यचिद्भिक्षोः किञ्चिन्मननशालिनः ॥ १ ॥
विचित्रवासनायोगान्नानादेहाप्तिविभ्रमम् ।
वर्ण्यते जीवटाख्याने भिक्षुमानसचेष्टितम् ॥
अत्र अस्मिन् भ्रमाद्भ्रमान्तरं गच्छन्निति वर्णितेऽर्थे उदाहरणभूतमितिहासं
पुरावृत्तम् । यद्वृत्तं सम्पन्नम् ॥ १ ॥
आसीत्कश्चिन्महाभिक्षुः समाध्यभ्यासतत्परः ।
नित्यं स्वव्यवहारेण क्षपयत्यखिलं दिनम् ॥ २ ॥
महान् शान्तिदान्तिवैराग्यादिसम्पन्नो भिक्षुः परिव्राट् । स्वव्यवहारेण
स्वाश्रमोचितश्रवणमननादिव्यवहारेण ॥ २ ॥
समाध्यभ्यासशुद्धं तत्तस्य चित्तं क्षणेन यत् ।
चिन्तयत्याशु तद्भावं गच्छत्यम्ब्विव वीचिताम् ॥ ३ ॥
समाधिश्चित्तस्य ध्येयाकारदार्ढ्येन पूर्वस्वरूपशून्यत्वापादनं</description>
    </item>
    
    <item>
      <title>०६३</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/063/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/063/</guid>
      <description>त्रिषष्टितमः सर्गः ६३
श्रीवसिष्ठ उवाच ।
स कदाचिद्ददर्शाथ रुद्रं रुद्रपुरे खगः ।
वैरिञ्चनलिनीनाललीलालाभेन लीलया ॥ १ ॥
रुद्रभूतेन तेनात्र पूर्वदेहप्रबोधनम् ।
तेषां च शतरुद्रत्वमैकात्म्यं चेह वर्ण्यते ॥
स हंसो लीलया अनायासेनैव वैरिञ्चासननलिनीनाले लीलाः क्रीडास्तल्लाभेन ।
पद्मजसामीप्यमुक्तिपदप्राप्तिबलेनेति यावत् । कदाचित्पद्मजेन सह रुद्रपुरं गतो
रुद्रं ददर्श ॥ १ ॥
तत्र बुद्धिरभूत्तस्य रुद्रोऽहमिति निश्चिता ।
प्रतिबिम्बवदादर्शे द्रागित्येव हि बिम्बिता ॥ २ ॥
तत्र रुद्रस्य ज्ञानयोगैश्वर्यादिसर्वगुणोत्कर्षदर्शनात्तस्य हंसस्याहमपि
रुद्राहम्भावनया रुद्रः स्यामिति निश्चिता बुद्धिरभूत् । ननु जीवन्मुक्तस्य</description>
    </item>
    
    <item>
      <title>०६४</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/064/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/064/</guid>
      <description>चतुःषष्टितमः सर्गः ६४
श्रीराम उवाच ।
जीवटब्राह्मणादीनां हंसादीनां मुनीश्वर ।
भिक्षुस्वप्नशरीराणां सम्पन्नं किमतः परम् ॥ १ ॥
तैस्तैर्देहैः पुनस्तेषां शेषभोगोऽत्र वर्ण्यते ।
ततो रुद्रगणत्वाप्तिः सङ्कल्पस्थिरताक्रमः ॥
भिक्ष्वादिरुद्रान्तदेहेष्वान्तरालिकाष्टनवतिदेहेषु भोजकप्रारब्धशेषाः सन्ति न वेति
सदेहात्तद्वृत्तान्तं रामः पृच्छति-जीवटेति । किं सम्पन्नं
स्वाप्नशरीरवद्बाध उताग्रे व्यवहारोऽपि सम्पन्न इत्यर्थः ॥ १ ॥
श्रीवसिष्ठ उवाच ।
रुद्रेण सह सम्भूय प्रबुद्धाः सर्व एव ते ।
मिथश्च दृष्टसंसारा रुद्रांशाः सुखिनः स्थिताः ॥ २ ॥
ते रुद्रांशा मिथश्च दृष्टपूर्वोत्तरसंसाराः सन्तः कृतकृत्यत्वात्सुखिनः</description>
    </item>
    
    <item>
      <title>०६५</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/065/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/065/</guid>
      <description>पञ्चषष्टितमः सर्गः ६५
श्रीवसिष्ठ उवाच ।
ईषद्दृष्टो यथा तेन भिक्षुणा चेतसि भ्रमः ।
भूतं प्रयत्नमेवैष पृथक्कृत्वा सुपश्यति ॥ १ ॥
भिक्षुन्यायोऽत्र सर्वेषु जीवेषु सम उच्यते ।
रात्रावन्वेष्यता भिक्षोः सभोत्थानं च वर्ण्यते ॥
सर्वस्याभासजीवस्य मृतिजन्ममयी स्थितिः ।
भवत्येव चिदाकाशरूपिण्येवाकृतिं गता ॥ २ ॥
यथावर्णितप्रकारस्तेन भिक्षुणा स्वचेतसि यो भ्रम ईषद्दृष्टः आपाततश्चिन्तितः
एष भिक्षुस्तं भ्रमं स्वं भूतं प्राक्तनं शुभाशुभकर्मलक्षणं
प्रयत्नमेव फलावस्थायां पृथक् स्वात्मनो व्यतिरिक्तमिव कृत्वा सुष्टु स्पष्टं
प्रपश्यति । नाणुमात्रमप्यन्यदस्तीत्यर्थः ॥ १ ॥ २ ॥</description>
    </item>
    
    <item>
      <title>०६६</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/066/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/066/</guid>
      <description>षट्षष्टितमः सर्गः ६६
वाल्मीकिरुवाच ।
वसिष्ठमुनिसंयुक्ता विश्वामित्रादिसंयुताः ।
स्थिताः खेचरसिद्धौघा विऽस्रान्ता नृपनायकाः ॥ १ ॥
अन्विष्टस्यात्र यत्नेन भिक्षोर्दर्शनमुच्यते ।
तादृशानां तथान्येषां मुनीनां भूतभाविनाम् ॥
स्थिता उपविष्टाः । ततो नृपास्ततो नायकाः सामन्तादयश्च विश्रान्ता उपविष्टाः ॥ १ ॥
सरामलक्ष्म्णा सैव तथैवाथ सभा बभौ ।
सौम्या समसमाभोगा शान्तवातेव पद्मिनी ॥ २ ॥
पद्मिनी पद्मवती सरसी ॥ २ ॥
अनवेक्ष्य वचः प्रश्नमुवाचाथ मुनीश्वरः ।
बोधयन्ति बलादेव सानुकम्पा हि साध्वः ॥ ३ ॥
प्रश्नमनवेक्ष्य अप्रतीक्ष्य वच उवाच । प्रातर्वदाम्यहमिति स्वयं प्रतिज्ञातत्वादिति</description>
    </item>
    
    <item>
      <title>०६७</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/067/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/067/</guid>
      <description>सप्तषष्टितमः सर्गः ६७
दशरथ उवाच ।
मुनिनायक तं भिक्षुं गत्वा सम्बोधयन्त्वमी ।
नरा मत्प्रहिताः शीघ्रं चानयन्तु कुटीगतम् ॥ १ ॥
भिक्षोः समाधौ मुक्तस्य देहनाशोऽत्र वर्ण्यते ।
भिक्षुभ्रान्तिवदन्येषां बन्धो मोक्षश्च बोधतः ॥
सम्बोधयन्तु समाध्र्व्युत्थापयन्तु । अमी मत्प्रहिता मया प्रेषिता नरा मन्त्रिणो
भवदाज्ञया आनयन्तु ॥ १ ॥
श्रीवसिष्ठ उवाच ।
राजंस्तस्य महाभिक्षोः स देहः प्राणवर्जितः ।
क्लेदो वैवर्ण्यमायातो नासौ जीवितभाजनम् ॥ २ ॥
अद्यैव तस्य संवेत्तुं नियतेरेष निश्चयः इति मदुक्तं विस्मृत्य त्वयेदं</description>
    </item>
    
    <item>
      <title>०६८</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/068/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/068/</guid>
      <description>अष्टषष्टितमः सर्गः ६८
श्रीवसिष्ठ उवाच ।
सुषुप्तमौनवान्भूत्वा त्यक्त्वा चित्तविलासिताम् ।
कलनामलनिर्मुक्तस्तिष्ठावष्टब्धतत्पदः ॥ १ ॥
मौनं चतुर्विधं त्वत्र लक्षणैरुपवर्ण्यते ।
सुषुप्तमौनं तत्रापि तुर्यातीतप्रतिष्ठितम् ॥
चित्तविलासितां चित्तस्य स्वाभाविकप्रवृत्त्यनुसारिताम् ॥ १ ॥
श्रीराम उवाच ।
वाङ्वौनमक्षमौनं च काष्ठमौनं च वेद्दृयहम् ।
सुषुप्तमौनं मौनेश ब्रह्मन्ब्रूहि किमुच्यते ॥ २ ॥
वागादीनां मौनं संयमः । काष्ठमिव मौनं काष्ठमौनम् । सर्वेषु मौनेषु
ईशिषे समर्थो भवसीति मौनेश ॥ २ ॥
श्रीवसिष्ठ उवाच ।
द्विविधः प्रोच्यते राम मुनिर्मुनिवरैरिह ।</description>
    </item>
    
    <item>
      <title>०६९</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/069/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/069/</guid>
      <description>एकोनसप्ततितमः सर्गः ६९
श्रीराम उवाच ।
कुतः शतत्वमायातं रुद्राणां मुनिनायक ।
ये गणास्ते तु ये रुद्रा उत नेति वदाशु मे ॥ १ ॥
गणानामपि रुद्रत्वं मुक्तानामैच्छिकी स्थितिः ।
योगात्प्राणस्य विलयो मृतेस्तूद्भूतिरुच्यते ॥
प्राप्य तां ब्रह्महंसेहां रुद्रतां सर्व एव ते । समाजग्मुर्विरेजुश्च
रुद्राणामुत्तमं शतम् ॥ इति शतानामप्युत्तमरुद्रता प्रागुक्ता तदुत्तरसर्गे च
रुद्राज्ञया तेषु तेषु देहेषु प्रारब्धशेषं भुक्तवतां तेषाम् । तत्र भुक्त्वा चिरं
भोगान्प्राप्य रुद्रपुरं ततः । गणतामावसन्तस्ते स्थास्यन्ति सपरिच्छदाः इत्युक्तं
तत्र रुद्रेच्छया शतरुद्रमूर्तीनां गणत्वमेकैव रुद्रमूर्तिरिति सन्देहानो रामः</description>
    </item>
    
    <item>
      <title>०७०</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/070/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/070/</guid>
      <description>सप्ततितमः सर्गः ७०
श्रीवसिष्ठ उवाच ।
जीवोऽजीवो भवत्याशु याति चित्तमचित्तताम् ।
विचारादित्यविद्यान्तो मोक्ष इत्यभिधीयते ॥ १ ॥
मायाभ्रान्त्यनवस्थाने चिदात्मपरिशुद्धये ।
वेतालराजसंवादकथोदाहियते शुभा ॥ १ ॥
चित्ते शान्ते शाम्यतीयं संसारमृगतृष्णिकेत्युक्तं चित्तशान्तौ च विचार एव
ज्ञानोदयपर्यन्त उपाय इत्याह-जीव इति । इति अनेनोपायेन सम्पन्नो यः
कार्यकारणाविद्ययोरन्तो नाशः स मोक्ष इत्यभिधीयते ॥ १ ॥
मृगतृष्णाजलमिव मनोऽहन्तादि दृश्यते ।
असदेव मनागेव तद्विचारात्प्रलीयते ॥ २ ॥
उक्तार्थाऽसम्भावनाहेतुं प्रपञ्चे दार्ढ्यभ्रमं वारयति-मृगतृष्णेति ॥
२ ॥
संसृतिस्वप्नविभ्रान्तौ वेतालोदाहृतानिमान् ।</description>
    </item>
    
    <item>
      <title>०७१</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/071/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/071/</guid>
      <description>एकसप्ततितमः सर्गः ७१
श्रीवसिष्ठ उवाच ।
इत्युक्तवति वेताले वक्तुं प्रश्नान्विहस्य सः ।
उवाच वचनं राजा दन्तांशुधवलाम्बरः ॥ १ ॥
आद्यप्रश्नसमाधानं विस्तरेणात्र वर्ण्यते ।
अनन्तकोटिब्रह्माण्डफलवृक्षादिकल्पनैः ॥
प्रसिद्धब्रह्माण्डानां त्रसरेणुत्वमित्यल्पदृष्ट्या त्वयोक्तं
वक्ष्यमाणकल्पनया कोटिकोटिगर्भब्रह्माण्डानामपि तत्र
त्रसरेणुत्वसम्भवादित्याशयेन विहस्य दन्तानामंशुभिः
प्रभाभिर्धवलान्यम्बराणि वस्त्राण्याकाशं च यस्य तथाविधः सन् ॥ १ ॥
राजोवाच ।
आस्ते कदाचिच्चेदं हि ब्रह्माण्डमजरं फलम् ।
उत्तरोत्तरं दशगुणभूतत्वक्परिवेष्टितम् ॥ २ ॥
तत्रादौ कस्य सूर्यरश्मीनां ब्रह्माण्डास्त्रसरेणवः इति प्रथमप्रश्नस्योत्तरं
वक्तुमभिज्ञतमत्वाभिमानं वेतालस्य तिरस्कुर्वन्कञ्चित्कल्पनाचमत्कारं राजा
दर्शयति-आस्ते इत्यादिना । इदं त्वया मया चाश्रितं ब्रह्माण्डयज्ञदृष्ट्या</description>
    </item>
    
    <item>
      <title>०७२</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/072/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/072/</guid>
      <description>द्विसप्ततितमः सर्गः ७२
राजोवाच ।
कालसत्ता नभःसत्ता स्पन्दसत्ता च चिन्मयी ।
शुद्धचेतनसत्ता च सर्वमित्यादि पावनम् ॥ १ ॥
इहावशिष्टप्रश्नानां पञ्चानामुत्तरं क्रमात् ।
वेतालायाप्रमत्ताय राजा सम्यगुदीर्यते ॥
एवं प्रथमं प्रश्नं समाधाय कस्मिन् स्फुरन्ति पवने महागगनरेणवः इति
द्वितीयप्रश्नं राजा समाधत्ते-कालसत्तेत्यादिना । तत्र गगनपदेन
प्रसिद्धगगनस्यैव ग्रहणं विवक्षितमुतमहत्पदविशेषितत्वाद्गौण्या
महाकालरूपश्चित्संवलितमायाकाश उत स्पन्दशक्तिप्रधानः सूत्रात्माकाशः उत
ततो निष्कृष्टः शुद्धचिदाभासलक्षणो जीवाकाशः अन्यो वास्तु सर्वेष्वपि कल्पेषु
तत्तत्सत्ता एव सूक्ष्मतमत्वात्तेषां रेणवस्त्वयोक्ता इत्याह-कालसत्तेति । स्पन्दः
क्रियाशक्तिप्रधानः सूत्रात्मा तत्सत्ता । शुद्धचेतनस्ततो
निष्कृष्टश्चिदाभासस्तत्सत्ता चेत्यादि सर्वं सूक्ष्मत्वात्पावनं निर्दोषं रजः</description>
    </item>
    
    <item>
      <title>०७३</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/073/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/073/</guid>
      <description>त्रिसप्ततितमः सर्गः ७३
श्रीवसिष्ठ उवाच ।
इति राजमुखाच्छ्रुत्वा वेतालः शान्तिमाययौ ।
भावितात्मतया तत्र विचारोचितया धिया ॥ १ ॥
उपदिश्यात्र वेतालप्रश्ननिर्णयसंस्थितिम् ।
भगीरथस्य वृत्तान्तस्तत्रान्योऽप्यत्र वर्ण्यते ॥
तत्र तस्मिन् राजनि विचारोचितया धिया अनुमितया भावितात्मतया तत्त्वज्ञतया निमित्तेन ।
वेतालपक्षे वा सर्व योज्यम् ॥ १ ॥
उपशान्तमना भूत्वा मत्वैकान्तमनिन्दितम् ।
बभूवाविचलध्यानी विस्मृत्य विषमां क्षुधाम् ॥ २ ॥
अविचलध्यानी । समाधिस्थ इति यावत् ॥ २ ॥
एतद्राम मयोक्तं ते वेतालप्रश्नजालकम् ।
एवङ्क्रमेण चिदणौ तेनेदं संस्थितं जगत् ॥ ३ ॥</description>
    </item>
    
    <item>
      <title>०७४</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/074/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/074/</guid>
      <description>चतुःसप्ततितमः सर्गः ७४
श्रीराम उवाच ।
यथा चित्तचमत्कृत्या राज्ञो गङ्गावतारणम् ।
भगीरथस्य सम्पन्नं तन्मे कथय भो प्रभो ॥ १ ॥
भगीरथस्यात्र गुणाश्चिन्ता चाथ विचारजा ।
त्रितलेन च संवादो जिहासातोऽत्र वर्ण्यते ॥
चित्तस्य पूर्णतादिलक्षणया चमत्कृत्या ॥ १ ॥
श्रीवसिष्ठ उवाच ।
आसीद्भगीरथो नाम राजा परमधार्मिकः ।
भुवः समुद्रयुक्ताया मण्डलीतिलकोपमः ॥ २ ॥
समुद्रयुक्ताया भुवो राजा स्वीयकोसलमण्डल्यास्तु तिलकोपमः ॥ २ ॥
सङ्कल्पानन्तरं प्राप्ता यथाभिमतमर्थिनः ।
चन्द्रप्रसन्नवदनादस्माच्चिन्तामणेरिव ॥ ३ ॥
तस्य दानशौण्डतां वर्णयति-सङ्कल्पानन्तरमिति । अर्थिनो याचका</description>
    </item>
    
    <item>
      <title>०७५</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/075/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/075/</guid>
      <description>पञ्चसप्ततितमः सर्गः ७५
श्रीवसिष्ठ उवाच ।
अथ तस्य गुरोर्वक्त्रादित्याकर्ण्य भगीरथः ।
मनस्याहितकर्तव्यः स्वव्यापारपरोऽभवत् ॥ १ ॥
मखव्याजेन सर्वस्वत्यागो राज्ञोऽत्र वर्ण्यते ।
भैक्षचर्या क्वचिच्छैले त्रितलेन समं स्थितिः ॥
मनसि आहितं निश्चितं वक्ष्यमाणं कर्तव्यं येन तथाविधः सन् ॥ १ ॥
ततः कतिपयेष्वेव वासरेषु गतेषु सः ।
अग्निष्टोममखं चक्रे सर्वत्यागैकसिद्धये ॥ २ ॥
अग्निष्टोमग्रहणन्न् विश्वजित्पर्यन्तानां सोमसंस्थानामुपलक्षणम् ॥ २ ॥
गोभूम्यश्वहिरण्यादि ददौ धनमशेषतः ।
द्विजेभ्यो निजबन्धुभ्यो गुण्यगुण्यविचारयन् ॥ ३ ॥
अगुणि श्रुताध्ययनादिविकलमपि अविचारयन् । तद्विचारे विलम्बापत्तेः ॥ ३ ॥</description>
    </item>
    
    <item>
      <title>०७६</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/076/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/076/</guid>
      <description>षट्सप्ततितमः सर्गः ७६
श्रीवसिष्ठ उवाच ।
अथैकदा पुरे श्रेष्ठे कस्मिंश्चिन्मण्डलान्तरे ।
अनपत्यं नृपं मृत्युरहन्मत्स्य इवामिषम् ॥ १ ॥
पुनर्भगीरथस्येह राज्यप्राप्तिरुदीर्यते ।
आराध्य ब्रह्मरुद्रादीन् गङ्गायाश्चावतारणम् ॥
कोसलमण्डलाद्भगीरथास्पदमण्डलाच्च मण्डलान्तरे । अहन् हतवान् । आमिषं
क्षुद्रमत्स्यादि ॥ १ ॥
तत्र प्रकृतयः खिन्ना नष्टदेशक्रमा नृपम् ।
अन्विष्यन्ति स्म संयुक्तं गुणलक्ष्म्या विशालया ॥ २ ॥
नष्टो देशस्य क्रमः पालनमर्यादा येषां तथाविधाः सन्तः पालनसमर्थया
गुणलक्ष्म्या संयुक्तं नृपमन्विष्यन्ति स्म ॥ २ ॥
तं भगीरथमासाद्य स्थिरं भिक्षाचरं मुनिम् ।</description>
    </item>
    
    <item>
      <title>०७७</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/077/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/077/</guid>
      <description>सप्तसप्ततितमः सर्गः ७७
श्रीवसिष्ठ उवाच ।
एतामवष्टभ्य दृशं भगीरथधिया धृताम् ।
समः स्वस्थो यथाप्राप्तं कार्यमाहर शान्तधीः ॥ १ ॥
चूडालाख्यानमुक्तार्थद्रढिम्नेत्रावतार्यते ।
शिखिध्वजस्य माहात्म्यं विवाहक्रीडनक्रमाः ॥
भगीरथेन पश्चाद्राज्यकाले धिया धृताम् ॥ १ ॥
इदं पूर्वं परित्यज्य क्रोडीकृत्य मनःखगम् ।
शान्तमात्मनि तिष्ठ त्वं शिखिध्वज इवाचलः ॥ २ ॥
इदं विभवजातं परित्यज्य । मनःखगं क्रोडीकृत्य हृदि निरुद्ध्य ॥ २ ॥
श्रीराम उवाच ।
कोऽसौ शिखिध्वजो नाम कथं वा लब्धवान्पदम् ।
एतन्मे कथय ब्रह्मन्भूयो बोधविवृद्धये ॥ ३ ॥</description>
    </item>
    
    <item>
      <title>०७८</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/078/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/078/</guid>
      <description>अष्टसप्ततितमः सर्गः ७८
श्रीवसिष्ठ उवाच ।
एवं बहूनि वर्षाणि मिथुनं निर्भरस्पृहम् ।
रेमे यौवनलीलाभिरमन्दाभिर्दिने दिने ॥ १ ॥
तयोः क्रमेण वैराग्यं सच्छास्त्राभ्यासनिष्ठता ।
चूडालाया विवेकोऽत्र ज्ञानलाभश्च वर्ण्यते ॥
निर्भरस्पृहं दृढप्रेम । मिथुनं तत्स्त्रीपुंसद्वन्द्वम् ॥ १ ॥
अथ यातेषु बहुषु वर्षेष्वावृत्तिशालिषु ।
शनैर्गलिततारुण्ये भिन्नकुम्भादिवाम्भसि ॥ २ ॥
अथ शनैस्तारुण्ये गलति सति तद्युग्मं इति निर्णीय अध्यात्मसम्मतं शास्त्रं
विचारयामासेति दशमे एकादशे च सम्बन्धः ॥ २ ॥
तरङ्गनिकराकारभङ्गुरव्यवहारिणि ।
पातः पक्वफलस्येव मरणं दुर्निवारणम् ॥ ३ ॥</description>
    </item>
    
    <item>
      <title>०७९</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/079/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/079/</guid>
      <description>एकोनाशीतितमः सर्गः ७९
श्रीवसिष्ठ उवाच ।
दिनानुदिनमित्येषा स्वात्मारामतया तया ।
नित्यमन्तर्मुखतया बभूव प्रकृतिस्थिता ॥ १ ॥
अपूर्वश्रीमतीं दृष्ट्वा पृष्टया धरणीभृता ।
चूडालया स्वशोभाया हेतुर्बोधोऽत्र वर्ण्यते ॥
एवं विचारेणोत्पन्नस्य
तत्त्वज्ञानस्याभ्यासाद्दिनक्रमेणोत्तरोत्तरभूमिकाप्रतिष्ठामाह##-
रूपं तस्मिन् स्थिता प्रतिष्ठिता ॥ १ ॥
नीरागा निरुपासङ्गा निर्द्वन्द्वा निःसमीहिता ।
न जहाति न चादत्ते प्रकृताचारचारिणी ॥ २ ॥
तस्यास्तत्प्रतिष्ठालक्षणान्याह-नीरागेत्यादिना ॥ २ ॥
परितीर्णभवाम्भोधिः शान्तसन्देहजालिका ।
परमात्ममहालाभपरिपूर्णान्तरात्मना ॥ ३ ॥
परिपूर्णो देहादान्तरान्मनसोऽप्यान्तरः प्रत्यगात्मा यस्याः ॥ ३ ॥
विश्रान्ता सुचिरं श्रान्ता घनलब्धपदान्तरे ।</description>
    </item>
    
    <item>
      <title>०८०</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/080/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/080/</guid>
      <description>अशीतितमः सर्गः ८०
श्रीवसिष्ठ उवाच ।
एवमात्मनि विश्रान्तां वदन्तीं तां वराननाम् ।
अबुद्ध्वा तद्गिरामर्थं विहस्योवाच भूपतिः ॥ १ ॥
अज्ञेन राज्ञा तद्वाक्यस्यासम्बद्धत्ववर्णनम् ।
खेचरत्वादिसिद्धीनां बीजं चात्र निरूप्यते ॥
एवं वर्णितप्रकारेण स्वशोभातिशये निमित्तानि वदन्तीम् ॥ १ ॥
शिखिध्वज उवाच ।
असम्बद्धप्रलापासि बालासि वरवर्णिनि ।
रमसे राजलीलाभी रमस्वावनिपात्मजे ॥ २ ॥
बाला अप्रौढबुद्धिरसि । परबोधानुकूलवाक्योच्चारणे अकुशलेति यावत् ॥ २ ॥
किञ्चित्त्यक्त्वा न किञ्चिद्यो गतो प्रत्यक्षसंस्थितम् ।
त्यक्तप्रत्यक्षसद्रूपः स कथं किल शोभते ॥ ३ ॥</description>
    </item>
    
    <item>
      <title>०८१</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/081/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/081/</guid>
      <description>एकाशीतितमः सर्गः ८१
श्रीवसिष्ठ उवाच ।
एतत्पञ्चकबीजं तु कुण्डलिन्यां तदन्तरे ।
प्राणमारुतरूपेण तस्यां स्फुरति सर्वदा ॥ १ ॥
कुण्डलिन्याः प्रसङ्गेन रोगोद्भवशमक्रमाः ।
सिद्धिसिद्धेक्षणोपायाद्यशेषमिह वर्ण्यते ॥
यदा प्राणानिलो याति हृदि कुण्डलिनीपदम् । तदा
संविदुदेत्यन्तर्भूततन्मात्रबीजभूः इति बुद्धिशक्तिजवप्रदत्वोपपादने
भूततन्मात्रबीजभूरित्यंशस्य स्फुटीकरणाय कृतं
स्थूलसूक्ष्मपञ्चकविचारं सङ्गमयन् खेचरादिसिद्धिबीजप्राणाभ्यासोपयुक्तं
प्रस्तुतकुण्डलिन्यां प्राणाद्युद्भवप्रकारं प्रदर्शयति-एतदिति । तस्य
स्थूलदेहात्मकस्य पञ्चकस्यान्तरे मूलाधारे तस्यां प्राग्वर्णितायां
कुण्डलिन्यामेतस्य लिङ्गात्मकपञ्चकस्य बीजमुपादानं भूतसूक्ष्मं प्रथमं
प्राणपञ्चकरूपेण स्फुरतीत्यर्थः ॥ १ ॥
सान्तःकुण्डलिनीस्पन्दस्पर्शसंवित्कलामला ।
कलोक्ता कलनेनाशु कथिता चेतनेन चित् ॥ २ ॥</description>
    </item>
    
    <item>
      <title>०८२</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/082/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/082/</guid>
      <description>द्व्यशीतितमः सर्गः ८२
श्रीवसिष्ठ उवाच ।
अणुतां स्थूलतां वापि यथा गच्छति योगिनाम् ।
देहो नाम तथा सम्यग्वक्ष्यमाणमिदं शृणु ॥ १ ॥
अणुतास्थूलतोपाया ज्ञानसाध्यन्न् च योगिनः ।
परकायाप्तिभोगाश्च वर्ण्यन्त इह युक्तिभिः ॥
एवमग्नीषोमात्मकत्वं देहादेः परिज्ञाय
धारणात्रयाभ्यासपरिष्कृतप्राणमनःशरीरस्य सोमसूर्याग्निसङ्क्रमादिदर्शिनो
योगिनो देहस्याणिमादिसिद्धिप्राप्तिप्रकारान् वक्तुन्न् प्रतिजानीते-अणुतामिति ॥ १ ॥
हृद्यब्जचक्रकोशोर्ध्वं प्रस्फुरत्यानलः कणः ।
हेमभ्रमरवत्सान्ध्यविद्युल्लव इवाम्बुदे ॥ २ ॥
तत्रादावणुत्वप्राप्तये देहस्य विलापनाय नाभ्युपरिदेशे ज्वलतो जाठरानलस्य
हृत्पद्मनालसूक्ष्मच्छिद्रद्वारा प्रविश्य हृदयाकाशं हृत्पद्मकर्णिकायां
परमात्मन आसनभूतां शिखां दर्शयति-हृदीति । अब्जकोऽसस्योर्ध्वकर्णिकोपरि
। तथा च तैत्तिरीयाणामुपनिषदि तस्य मध्ये महानग्निर्विश्वार्चिर्विश्वतोमुखः इति ।</description>
    </item>
    
    <item>
      <title>०८३</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/083/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/083/</guid>
      <description>त्र्यशीतितमः सर्गः ८३
श्रीवसिष्ठ उवाच ।
अणिमादिगुणैश्वर्ययुक्ता सा नृपभामिनी ।
एवं बभूव चूडाला घनाभ्यासवती सती ॥ १ ॥
चूडाला एवं प्रागुक्तरीत्या प्राणधारणादिघनाभ्यासवती सती
अणिमादिगुणैश्वर्ययुक्ता बभूव ॥ १ ॥
जगामाकाशमार्गेण विवेशाम्बुधिकोटरम् ।
चचार वसुधापीठं गङ्गेवामलशीतला ॥ २ ॥
तदैश्वर्यमेवावयुत्या प्रपञ्चयति-जगामेत्यादिना । मोहकालुष्यस्य
तापत्रयस्य चोपशमादमला शीतला च ॥ २ ॥
क्षणमप्यगता भर्तुर्वक्षसश्चेतसस्तथा ।
सर्वेषूवास राज्येषु लक्ष्मीरिव जगत्सु च ॥ ३ ॥
तस्याः कायव्यूहादिकल्पनैश्वर्यमाह-क्षणमपीति । अगता अवियुक्ता । राज्येषु
राष्ट्रेषु जगत्सु भुवनेषु चोवास ॥ ३ ॥</description>
    </item>
    
    <item>
      <title>०८४</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/084/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/084/</guid>
      <description>चतुरशीतितमः सर्गः ८४
श्रीवसिष्ठ उवाच ।
ततः शिखिध्वजो राजा तत्त्वज्ञानपदं विना ।
आजगाम परं मोहं तमोन्धत्वमिवाप्रजाः ॥ १ ॥
शिखिध्वजस्य वैराग्यं चूडालाश्वासनं वने ।
निशि चैकस्य निर्याणं मन्दरे स्थितिरीर्यते ॥
तत्त्वज्ञानरूपं पदं विश्रान्तिस्थानं विना । अप्रजाः नष्टसन्ततिः पुमान्
शोकादितमसा अन्धत्वमिव ॥ १ ॥
दुःखाग्निदीपितमना मनागपि विभूतिषु ।
तास्वभीष्टोपनीतासु न रेमेऽग्निशिखास्विव ॥ २ ॥
अभीष्टैः सामन्तादिभिरुपनीतासु रत्नादिविभूतिषु ॥ २ ॥
एकान्तेषु दिगन्तेषु निर्झरेषु गुहासु च ।
आजगाम रतिं जन्तुर्मुक्तेषुर्व्याधतो यथा ॥ ३ ॥</description>
    </item>
    
    <item>
      <title>०८५</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/085/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/085/</guid>
      <description>पञ्चाशीतितमः सर्गः ८५
श्रीवसिष्ठ उवाच ।
एवं शिखिध्वजः पूर्णमठिकायां वने स्थितः ।
इदानीं शृणु चूडाला सा किं कृतवती गृहे ॥ १ ॥
राज्ञ्या प्रबुद्धया राज्ञोऽन्वेषणं पथि दर्शनम् ।
भाव्यर्थदर्शनं काले बोधनं चोपवर्ण्यते ॥
उक्तमनूद्य वक्ष्यमाणकथया सङ्गमयति-एवमिति ॥ १ ॥
तत्रार्धरात्रसमये दूरं याते शिखिध्वजे ।
हरिणी ग्रामसुप्तेव चूडाला बुबुधे भयात् ॥ २ ॥
ग्रामसुप्तेवेति राजवियोगभीत्या सदा जाग्रत्यपि दैवान्निद्रया हृतेति द्योतनार्थम् ॥ २ ॥
अपश्यत्पतिनिर्हीना शयनं शून्यतां गतम् ।
अभास्करमपूर्णेन्दु शान्तशोभमिवाम्बरम् ॥ ३ ॥</description>
    </item>
    
    <item>
      <title>०८६</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/086/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/086/</guid>
      <description>षडशीतितमः सर्गः ८६
चूडालोवाच ।
आत्मस्वभाववशतो जातं जगदिदं महत् ।
स्थितिं वासनयाभ्येत्य धर्मधर्मवशे स्थितम् ॥ १ ॥
कुम्भे कुम्भस्यजन्मात्र वृद्धिर्ब्रह्मसमागमः ।
तदा शिष्यस्य सार्वज्ञ्यमित्यादिरिह वर्ण्यते ॥
यथावर्णितलक्षणः स्वभावः सर्ववस्तुषु आप्रलयं प्रसिद्धस्तथा
मायाशबलस्यात्मनः सर्गादिस्वभावः श्रुत्यादिप्रसिद्धस्तद्वशत इत्यर्थः ।
भोगार्थं सृष्टिरित्येके क्रीडार्थमिति चापरे । देवस्यैष स्वभावोऽयमाप्तकामस्य
का स्पृहा इतिभगवद्गौडपादाः ॥ १ ॥
वासनाह्रासमानीय धर्माधर्मैर्न गृह्यते ।
ततो न जायते जन्तुरिति नो दर्शनं मुने ॥ २ ॥
वासनानां ह्रासं ज्ञानाभ्यासेनापक्षयम् । नः दर्शनमनुभव इत्यशः ॥ २ ॥</description>
    </item>
    
    <item>
      <title>०८७</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/087/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/087/</guid>
      <description>सप्ताशीतितमः सर्गः ८७
शिखिध्वज उवाच ।
सर्गे स्फुरद्भिर्मत्पुण्यैर्मन्ये सम्प्रेषितो भवान् ।
अलक्ष्यैः सम्भृतैरद्रौ बृहद्वातैरिवाम्बुदः ॥ १ ॥
कुम्भप्रशंसा राज्ञोऽत्र निजदुःखनिवेदनम् ।
शिष्यत्वमुपदेश्यार्थे विश्वासश्चोपवर्ण्यते ॥
सर्गे जन्मपरम्परालक्षणे संसारे । सम्भृतैः सञ्चितैर्दैवाद्युगपत्परिपाकेन
फलदानाय स्फुरद्भिर्मत्पुण्यैर्भवानद्रावस्मिन् मन्दराचले सम्प्रेषित इति मन्ये
सम्भावयामि । बृहद्वातैः पुरोवातैः ॥ १ ॥
अद्य तिष्ठाम्यहं साधो धन्यानां धुरि धर्मतः ।
अमृतस्यन्दिवचसा यत्त्वयास्मि समागतः ॥ २ ॥
त्वदुपदेशान्ममावश्यम्भाविनी कृतार्थतेति सूचनाय सिद्धवत्कृत्याह##-
न केचन तथा भावाश्चेतः शीतलयन्ति मे ।
राज्यलाभादयोऽप्येते यथा साधुसमागमः ॥ ३ ॥</description>
    </item>
    
    <item>
      <title>०८८</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/088/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/088/</guid>
      <description>अष्टाशीतितमः सर्गः ८८
चूडालोवाच ।
अस्ति कश्चित्पुमान् श्रीमान् स्थानं नित्यविरुद्धयोः ।
गुणलक्ष्म्योरशेषेण यथाब्धिर्वाडवाम्बुनोः ॥ १ ॥
मौर्ख्याच्चिन्तामणिं प्राप्तमुपेक्ष्य तपसा चिरात् ।
काचं कश्चिन्मणिभ्रान्त्या जग्राहेति कथोच्यते ॥
नित्या परस्परविरुद्धयोः औदार्यवैराग्यसर्वस्वत्यागादिगुणस्य लक्ष्म्याः
सम्पदश्च स्थानमावासभूतः । यथा अब्धिर्वडवानलस्य अम्बुनश्च्य विरुद्धयोः
स्थानं तद्वत् ॥ १ ॥
कलावानस्त्रकुशलो व्यवहारविचक्षणः ।
सर्वसङ्कल्पसीमान्तो न तु जानाति तत्पदम् ॥ २ ॥
तत्परमात्मपदं तु न जानाति ॥ २ ॥
अनन्तयत्नसंसाध्ये स चिन्तामणिसाधने ।
प्रवृत्तो वाडवो वह्निरब्धिसंशोषणे यथा ॥ ३ ॥</description>
    </item>
    
    <item>
      <title>०८९</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/089/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/089/</guid>
      <description>एकोननवतितमः सर्गः ८९
चूडालोवाच ।
अथेममपरं रम्यं वृत्तान्तं शृणु भूमिप ।
परं प्रबोधनं बुद्धेः साधो सदृशमात्मनः ॥ १ ॥
बद्धविन्ध्यगजेन्द्रस्य यत्नाच्छित्त्वापि बन्धनम् ।
अनिघ्नतो रिपुं प्राप्तं खाते पातोऽन्न वर्ण्यते ॥
अत्र हस्तिकाख्यानमपि निदर्शनमतस्तदपि शृण्वित्याह-अथेति ।
वृत्तान्तमाख्यानम् । आत्मनस्तव सदृशम् ॥ १ ॥
अस्ति विन्ध्यवने हस्ती महायूथपयूथपः ।
आगस्त्या शुद्धया बुद्ध्या विन्ध्येनेवोदितः स्वतः ॥ २ ॥
अगस्त्यस्येयमागस्ती तया । सूर्यतिष्य-इति यलोपः । चिरस्याज्ञापरिपालनाच्छुद्धया
प्रसन्नया अनुग्रहबुद्ध्या विन्ध्येन [विन्ध्यात्मना स्वेन
प्राक्तनोन्नतरूपेणेत्यर्थः ।] स्वतः प्राक्तनोन्नतरूपेणोदितः प्रादुर्भूत</description>
    </item>
    
    <item>
      <title>०९०</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/090/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/090/</guid>
      <description>नवतितमः सर्गः ९०
शिखिध्वज उवाच ।
मणिसाधकविन्ध्येभबन्धनाद्यमरात्मज ।
सूचितं यत्कथाजालं पुनर्मे प्रकटीकुरु ॥ १ ॥
मणिकाचशुभाख्यानतात्पर्यमिह विस्त्रात् ।
विवृणोति पुरो राज्ञश्चूडाला कुम्भरूपिणी ॥
हे अमरात्मज देवपुत्र त्वया यत् मणिसाधककथाजालं स्वचरित्रसममित्युक्त्या
मत्प्रतिबोधनोपाय इति सूचितं तत्प्रकटीकुरु ॥ १ ॥
चूडालोवाच ।
वाक्यार्थदृष्टेर्निष्पत्त्या हृद्गृहे चित्तभित्तिषु ।
शृणु स्वयं कथां चित्रां चित्रमुन्मीलयामि ते ॥ २ ॥
हृद्धृदयं तल्लक्षणे गृहे चितलक्षणासु भित्तिषु चित्रां कथामेवोन्मीलितं
रेखामात्रेण कृतं चित्रं व्याख्यावर्णवैचित्र्येणोन्मीलयामीत्यर्थः ॥ २ ॥
योऽसौ शास्त्रार्थकुशलस्तत्त्वज्ञाने त्वपण्डितः ।</description>
    </item>
    
    <item>
      <title>०९१</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/091/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/091/</guid>
      <description>एकनवतितमः सर्गः ९१
चूडालोवाच ।
इदानीं राजशार्दूल वस्तुसम्प्रतिपत्तये ।
शृणु विन्ध्येभवृत्तान्तविवृतिं स्मयकारिणीम् ॥ १ ॥
इह विन्ध्येभवृत्तान्तदार्ष्टान्तिकमुदीर्यते ।
कुम्भेन राज्ञश्चरितं बोधान्तत्यागसिद्धये ॥
वस्तुनस्तत्त्वस्य सम्यक् प्रतिपत्तये बोधाय । स्मयो विस्मयस्तत्कारिणीम् ॥ १ ॥
योऽसौ विन्ध्यवने हस्ती सोऽस्मिन्भूमितले भवान् ।
यौ वैराग्यविवेकौ तौ द्वौ तस्य दशनौ सितौ ॥ २ ॥
यौ तस्य द्वौ दशनौ तौ वैराग्यविवेकाख्यावित्यन्वयः ॥ २ ॥
यश्चासौ वारणाक्रान्तितत्परो हस्तिपः स्थितः ।
तदज्ञानं तवाक्रान्तितत्परं तव दुःखदम् ॥ ३ ॥
अतिशक्तोऽप्यशक्तेन दुःखाद्दुःखं भयाद्भयम् ।</description>
    </item>
    
    <item>
      <title>०९२</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/092/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/092/</guid>
      <description>द्विनवतितमः सर्गः ९२
चूडालोवाच ।
यदुक्तं नयशालिन्या तया विदितवेद्यया ।
तदा चूडालया ज्ञानं तत्कस्मान्नोररीकृतम् ॥ १ ॥
इह कुम्भवचः श्रुत्वा सर्वत्यागपरो नृपः ।
त्यक्त्वा वनादिवह्नौ स्वं सर्वं भाण्डमदीदहत् ॥
यदा त्वं वनं प्रस्थितस्तदैवाज्ञानं पतितं सन्न निहतमिति त्वयोक्तं तत्र इदानीं
मम मनस्त्यागोपायः केनोपदिष्टो यो मयोपेक्षित इति राजशङ्कां वितर्कयन्ती
चूडालोवाच-यदुक्तमिति ॥ १ ॥
सा हि तत्त्वविदां मुख्या यद्यद्वक्ति करोति च ।
तत्सर्वं सत्यमेवाङ्ग तदनुष्ठेयमादरात् ॥ २ ॥
तस्या अतत्त्ववित्त्वानृतवादिनीत्वादिशङ्कां वारयति-सा हीति । अनुष्ठेयमभूदिति</description>
    </item>
    
    <item>
      <title>०९३</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/093/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/093/</guid>
      <description>त्रिनवतितमः सर्गः ९३
श्रीवसिष्ठ उवाच ।
अथोत्थाय ददाहासौ शुष्कं तत्तृणमन्दिरम् ।
अज्ञेन स्वेन मनसा वृथा सङ्कल्पकल्पितम् ॥ १ ॥
दग्ध्वोपकरणं देहं त्यक्तुकामः शिखिध्वजः ।
विनिवार्यात्र कुम्भेन चित्तत्यागाय बोध्यते ॥
स्वेन मनसा वृथा ममतासङ्कल्पेन कल्पितं समर्थितं तत् कुटीरूपं
तृणमन्दिरम् ॥ १ ॥
शिष्टं यत्किञ्चिदभवत्तत्सर्वं स शिखिध्वजः ।
असंरब्धमना मौनी क्रमेण समया धिया ॥ २ ॥
पिठरशरावकुशकाष्ठसञ्चयादि यत्किञ्चिदभवत्तत्सर्वं
ददाहेत्यादिपरेणान्वयः ॥ २ ॥
ददाह च स चिक्षेप तत्याज च बभञ्ज वा ।
भाण्डजातं स्ववसनं भोजनाद्यपि तुष्टवत् ॥ ३ ॥</description>
    </item>
    
    <item>
      <title>०९४</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/094/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/094/</guid>
      <description>चतुर्नवतितमः सर्गः ९४
श्रीवसिष्ठ उवाच ।
एवं वदति वै कुम्भे चित्तत्यागं मुहुर्मुहुः ।
अन्तर्विचारयन्सौम्यो राजा वचनमव्रवीत् ॥ १ ॥
इह चित्तं परित्यक्तुं तन्मूलपरिशोधने ।
देहादिवेद्यबाधेन पूर्णचिच्छेष ईर्यते ॥
चित्तत्यागं चित्तत्यागोपायम् ॥ १ ॥
शिखिध्वज उवाच ।
हृदयाकाशविहगो हृदयद्रुममर्कटः ।
भूयोभूयो निरस्तं हि समभ्येत्येव मे मनः ॥ २ ॥
निरस्तं न ममेति त्यक्तमपि । अप्यर्थो हिशब्दः ॥ २ ॥
जानामि चैतदादातुं मत्स्यं जाल इवाकुलम् ।
त्यागमस्य न जानामि चित्तं द्रव्य इवोत्तम ॥ ३ ।</description>
    </item>
    
    <item>
      <title>०९५</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/095/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/095/</guid>
      <description>पञ्चनवतितमः सर्गः ९५
शिखिध्वज उवाच ।
आब्र्ह्मस्तम्बपर्यन्तं यद्ययं भासते भ्रमः ।
अर्थक्रियासमर्थश्च तत्कथं दुःखकारणम् ॥ १ ॥
घनतातानवेनात्राविद्योपशमनक्रमः ।
शिखिध्वजस्य बोधेन विश्रान्तिश्चोपवर्ण्यते ॥
मृगतृष्णाम्बुवद्भ्रान्तिरूप एवावभासते इति यदुक्तं तत्र मृगतृष्णादेः
स्नानपानाद्यर्थक्रियासामर्थ्यादयदद्र्शनान्मज्जनमरणादिदुःखकारणत्वादर्स्
हनाच्च विषमो दृष्टान्त इति राजा शङ्कते-आब्रह्मेति । तत्तर्हि अर्थक्रियासमर्थो
दुःखकारणं चायं कथमित्यन्वयः ॥ १ ॥
कुम्भ उवाच ।
एवं जगद्भमस्यास्य भावनं तावदाततम् ।
शिलीभूतस्य शीतेन सलिलस्येव रुक्षता ॥ २ ॥
सत्यसङ्कल्पभावनादृढीकृतस्य मिथ्यार्थस्यार्थक्रियासामर्थ्यं
दुःखकारणत्वं च दैवासुरमायानिर्मितशास्त्रास्त्रहस्त्यश्वसेनादेः प्रसिद्धमेव
किं वाच्यं जगदीऽस्वरमायानिर्मितस्य प्रपञ्चस्येत्याशयेनोत्तरमाह-एवमिति ।</description>
    </item>
    
    <item>
      <title>०९६</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/096/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/096/</guid>
      <description>षण्णवतितमः सर्गः ९६
श्रीवसिष्ठ उवाच ।
इति ब्रह्मणि विश्रान्तिमवाप्य स शिखिध्वजः ।
मुहूर्तमासीत्संशान्तमना निर्वातदीपवत् ॥ १ ॥
प्रतिबुद्धस्य राज्ञोऽत्र दृश्यसत्तावमार्जनम् ।
यथा भवति निःशेषं तथा कुम्भेन वर्ण्यते ॥
अखण्डब्रह्माकारवृत्त्युदयेन सम्यक् शान्तं बाह्यवृत्तिप्रशमनोपलक्षितं
मनो यस्य तथाविधः सन्निर्वातदीपवन्निश्चल आसीदित्यर्थः ॥ १ ॥
निर्विकल्पसमाधानपरेणाशु विविक्षितम् ।
स्वलीलयेति कुम्भेन झटित्येव प्रबोधितः ॥ २ ॥
अथ यदा तेन राज्ञा अखण्डाकारवृत्तिलक्षणं विकल्पमप्यवधूय
क्षीराब्धिपतितोदकबिन्दुवन्मनसो ब्रह्मीभावमेवापाद्य ब्रह्मण्यैकरस्येन
विविक्षितं प्रवेष्टुमभिमुखीभूतं तदा तस्य इति एवंरूपामवस्थामाशु उपलक्ष्य
कुम्भेन वक्ष्यमाणदृश्यमार्जनोपायादिविवक्षया स झटित्येव प्रबोधित</description>
    </item>
    
    <item>
      <title>०९७</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/097/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/097/</guid>
      <description>सप्तनवतितमः सर्गः ९७
कुम्भ उवाच ।
हेम्न्यस्ति देशकालान्ते इत्थं जन्यजनिक्रमः ।
न किञ्चिज्जायते शान्तान्न किञ्चित्प्रविलीयते ॥ १ ॥
पूर्वत्राकारणं दृश्यं न जातमिति मार्जितम् ।
विमार्ज्यतेऽत्र यत्नेन दृश्यवेदनता चितः ॥
इत्थन्न्न् विंशतितमश्लोकोक्तः समुद्रतरङ्गदृष्टान्तस्तदवान्तरवैषम्यं त्वे
दृश्यमार्जनोपयोगितयोपपादितम् । इदानीमेकविंशतितमश्लोकोक्तं
हेमकटकदृष्टान्तं तदवान्तरवैषम्यं च तथैवोपपादनीयमिति वक्तुं
कुम्भोऽनुवदति-हेम्नीति ॥ १ ॥
स्वसत्तायां स्थितं ब्रह्म न बीजं न च कारणम् ।
शुद्धानुभवमात्रं तत्तस्मादन्यन्न विद्यते ॥ २ ॥
किञ्चिज्जगदहन्तादि तदेवानन्तमस्ति हि ।
शिखिध्वज उवाच ।
शिवे जगदहन्तादि मुने नास्तीति वेद्म्यहम् ॥ ३ ॥</description>
    </item>
    
    <item>
      <title>०९८</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/098/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/098/</guid>
      <description>अष्टनवतितमः सर्गः ९८
शिखिध्वज उवाच ।
चित्तं नास्तीति मे बोधो यथा युक्त्या स्फुटं भवेत् ।
तामन्यामथवा ब्रूहि बुद्धं न निपुणं मया ॥ १ ॥
चित्तं नास्तीति बोधस्य दृढीकाराय विस्तरात् ।
चेत्यासत्त्वादचित्तं तत्सद्ब्रह्मैवेति वर्ण्यते ॥
ननु आलोके सति रूपादेरिव सत्येव चित्ते चितस्तदन्यस्य वा प्रथा दृश्यते नासति । तद्यदि
चित्तं ब्रह्माकारवृत्तिकं बाध्येत तर्हि दीपनाश इव पुनरान्ध्यं प्राप्तम् । सचित्ता
एव सचेतना अचित्तास्त्वचेतना लोके प्रसिद्धास्तद्यदि जीवन्मुक्ता नष्टचित्तास्तर्हि
मृदादिवदचेतनाः सम्पद्येरन् । न च तथा दृश्यन्ते । किं च सति चित्ते</description>
    </item>
    
    <item>
      <title>०९९</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/099/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/099/</guid>
      <description>एकोनशततमः सर्गः ९९
शिखिध्वज उवाच ।
नष्टो मोहः स्मृतिर्लब्धा त्वत्प्रसादान्महामुने ।
स्थितोऽस्मि गतसन्देहो विश्रान्तमतिरात्मवान् ॥ १ ॥
प्रबुद्धोऽपि नरेन्द्रोऽत्र भूयः कुम्भेन बोध्यते ।
स्थूणानिखननन्यायाद्बोधोऽस्य सुदृढोऽस्त्विति ॥
एवं बोधितो राजा उपदेशजन्यज्ञानेन सर्वसन्देहादिबीजं स्वाज्ञानं
नष्टमित्यभिलप्य दर्शयति - नष्ट इत्यादिना । विस्मृतात्मनः साक्षात्कार एव
स्मृतिरित्युच्यते ॥ १ ॥
ज्ञातज्ञेयो महामौनी तीर्णमायामहार्णवः ।
शान्तोऽहमनहंरूपो ज्ञः स्थितोऽस्मि निरामयः ॥ २ ॥
अहो नु सुचिरं कालं प्रभ्रान्तोऽहं भवाम्बुधौ ।
स्थानमक्षयमक्षुब्धमधुना प्राप्तवानहम् ॥ ३ ॥
एवं स्थिते मुने नास्ति साहन्तादिजगत्त्रयम् ।</description>
    </item>
    
    <item>
      <title>१००</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/100/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/100/</guid>
      <description>शततमः सर्गः १००
शिखिध्वज उवाच ।
एवं चेत्तन्महाबुद्धे यादृशं कारणं परम् ।
कार्यं तादृशमेवेदं जगदित्येव वेद्म्यहम् ॥ १ ॥
वार्यते ब्रह्मवत्सत्त्वं जगतो ब्रह्मसत्तया ।
जन्मादिविक्रियाऽस्पृष्टं ब्रह्मैव सदितीर्यते ॥
यदि ब्रह्मजगतोरेकैव सत्ता तर्हि तया सत्तया ब्रह्मेव जगदपि परमार्थसत्यं किं
न स्यात् । मिथ्यावस्तुनो हि कारणं दुर्निरूपम् । सत्यस्य तु सत्यं ब्रह्मैव कारणं
सम्भवति तुल्यत्वादिति राजा शङ्कते - एवं चेदिति ॥ १ ॥
कुम्भ उवाच ।
यत्र कारणता तस्य कार्यं तदुपपद्यते ।</description>
    </item>
    
    <item>
      <title>१०१</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/101/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/101/</guid>
      <description>एकाधिकशततमः सर्गः १०१
श्रीवसिष्ठ उवाच ।
इति कुम्भवचो राजा भावयंस्तदकृत्रिमम् ।
स्वयमात्मपदे तस्मिन्क्षणं परिणतोऽभवत् ॥ १ ॥
ज्ञानदार्ढ्येन राज्ञोऽत्र वर्ण्यते कृतकृत्यता ।
जीवन्मुक्तावचित्तत्वं स्थितिस्तत्त्वस्य चेर्यते ॥
परिणतः पूर्वभावं विहाय तद्भावं प्राप्तः ॥ १ ॥
बभूवामीलितमनोलोचनः शान्तवाङ्मुनिः ।
शिलातलादिवोत्कीर्णो निस्पन्दावयवाकृतिः ॥ २ ॥
शिलातलादुत्कीर्णः प्रतिमादिरिव ॥ २ ॥
ततो मुहूर्तमात्रेण प्रबुद्धं स्फुरितेक्षणम् ।
तमुवाच महाबाहो चूडाला कुम्भरूपिणी ॥ ३ ॥
कुम्भ उवाच ।
कच्चिदस्मिन्पदे स्फारे शुद्धे विततनिर्मले ।
सुतल्पे निर्विकल्पानां सुखं विश्रान्तवानसि ॥ ४ ॥</description>
    </item>
    
    <item>
      <title>१०२</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/102/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/102/</guid>
      <description>द्व्यधिकशततमः सर्गः १०२
कुम्भ उवाच ।
इति ते कथितं सर्वं शिखिध्वज महीपते ।
यथेदमुत्थितं सर्वं यथा च प्रविलीयते ॥ १ ॥
आमन्त्र्यान्तर्हिते कुम्भे विस्मितस्य महीपतेः ।
चिरं विमृश्य विश्रान्तिः समाधाविह वर्ण्यते ॥
यथेदं सर्वमुत्थितमित्यध्यारोपेण यथा च प्रविलीयत इत्यपवादेन च सर्वं
पूर्णं ब्रह्मतत्त्वं ते मया कथितम् ॥ १ ॥
एतच्छ्रुत्वा च बुद्ध्वा च मत्वा च मुनिनायक ।
यथेच्छसि तथा तिष्ठ दृष्टे स्पष्टे परे पदे ॥ २ ॥
गुरुशास्त्राभ्यां श्रुत्वा स्वीयविचारेण मत्वा च सम्यग् बुद्ध्वा साक्षाद्दृष्टे</description>
    </item>
    
    <item>
      <title>१०३</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/103/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/103/</guid>
      <description>त्र्यधिकशततमः सर्गः १०३
श्रीवसिष्ठ उवाच ।
निर्विकल्पसमाधानात्काष्ठकुड्योपमस्थितिः ।
एवं शिखिध्वजो राजा चूडालामधुना शृणु ॥ १ ॥
चूडालायाः परं गत्वा त्र्यहेण पुनरागमः ।
यत्नाद्व्युत्थापनं राज्ञस्तत्त्वालापश्च वर्ण्यते ॥
एवमुक्तरीत्या शिखिध्वजो राजा निर्विकल्पसमाधानात् काष्ठकुड्योपमस्थितिरभूदिति
शेषः । चूडालां तद्वृत्तान्तमिति यावत् ॥ १ ॥
शिखिध्वजं तं भर्तारं कुम्भवेषेण तेन सा ।
प्रबोध्यान्तर्धिमागत्य ततार तरसा नभः ॥ २ ॥
ततार पुप्लुवे ॥ २ ॥
देवपुत्राकृतिं व्योम्नि जहौ मायाविनिर्मिताम् ।
विदग्धमुग्धमाकारं स्त्रैणं जग्राह सुन्दरम् ॥ ३ ॥</description>
    </item>
    
    <item>
      <title>१०४</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/104/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/104/</guid>
      <description>चतुरधिकशततमः सर्गः १०४
श्रीवसिष्ठ उवाच ।
इत्यध्यात्मविचित्राभिः कथाभिस्तौ परस्परम् ।
आसाते [आसातां इति पाठः ।] वेद्यवेत्तारौ मुहूर्तत्रितयं वने ॥ १ ॥
कुम्भस्य रमतो राज्ञा सम्भोगेच्छात्र वर्ण्यते ।
स्वर्गापदेशात्पूर्यानं विषण्णपुनरागमः ॥
इत्युक्तप्रकाराभिरात्मनीत्यध्यात्मविचित्राभिः कथाभिः परस्परं संवदन्ताविति
शेषः ॥ १ ॥
तत उत्थाय कस्मिंश्चित्सानौ सरससारसे ।
सरोवरे वने चैव विहृतौ नन्दने वने ॥ २ ॥
सरसानि स्निग्धानि सारसानि पद्मानि पक्षिमिथुनानि च यस्मिन् । नन्दने आनन्ददायिनि ।
फलमूलादिना अवने रक्षके च । प्रसिद्धे ऐन्द्रे नन्दने वने इवेति वा शेषः ॥ २ ॥</description>
    </item>
    
    <item>
      <title>१०५</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/105/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/105/</guid>
      <description>पञ्चाधिकशततमः सर्गः १०५
शिखिध्वज उवाच ।
एवं स्थिते महाभाग कथमुद्वेगमीदृशम् ।
लब्धवानसि देवोऽपि वद वेद्यविदां वर ॥ १ ॥
कुम्भेन निशि दुर्वासःशापात्स्त्रीत्वाप्तिरुच्यते ।
परस्परं समाधानैः प्रीतयोश्च तथा स्थितिः ॥
कुम्भ उवाच ।
शृणु कार्यमिदं चित्तं मदीयं वसुधाधिप ।
कथयामि तवाशेषं सर्गं यद्वृत्तमद्य मे ॥ २ ॥
एवं नियत्यनुसारेण स्थिते जीवकदम्बे त्वं देवोऽपि सन्नीदृशं
विषादनिमित्तमुद्वेगं कथं लब्धवांस्तद्वदेत्यर्थः ॥ १ ॥ २ ॥
सुहृद्यावेदितं दुःखं परमायाति तानवम् ।
घनं जडं कृष्णमपि मुक्तवृष्टिरिवाम्बुदः ॥ ३ ॥</description>
    </item>
    
    <item>
      <title>१०६</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/106/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/106/</guid>
      <description>षडुत्तरशततमः सर्गः १०६
श्रीवसिष्ठ उवाच ।
ततः कतिपयेष्वेव दिवसेषु गतेषु सा ।
इदं प्रोवाच भर्तारं कुम्भरूपधरा सती ॥ १ ॥
वर्ण्यतेऽत्र महेन्द्रादौ विवाहोऽग्निपुरस्कृतः ।
तयोर्गुहायां सौवर्ण्यां पुष्पतल्पे च सङ्गमः ॥
सा चूडाला ॥ १ ॥
राजन्राजीवपत्राक्ष ममेदं वचनं शृणु ।
निशायां प्रत्यहं तावत्स्थित एवाहमङ्गना ॥ २ ॥
तदिच्छाम्यङ्गनाधर्मं निपुणीकर्तुमीदृशम् ।
भर्त्रे कस्मैचिदात्मानं विवाहेन ददाम्यहम् ॥ ३ ॥
निपुणीकर्तुं सफलीकर्तुम् । ददामि अचिरादेव दास्यामि ॥ ३ ॥
तद्भवानेव मे भर्ता रोचते भुवनत्रये ।</description>
    </item>
    
    <item>
      <title>१०७</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/107/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/107/</guid>
      <description>सप्ताधिकशततमः सर्गः १०७
श्रीवसिष्ठ उवाच ।
अथ सूर्याख्यरङ्गेण रञ्जिते भुवनोदरे ।
शिखिध्वजाङ्गना प्रातर्मदनी कुम्भतां ययौ ॥ १ ॥
नानागिरिविहारादि तथा मायेन्द्रदर्शनम् ।
असंसक्तिपरीक्षार्थं स्वर्गाह्वानादि वर्ण्यते ॥
रङ्गेण रञ्जकद्रव्येण ॥ १ ॥
एवं महेन्द्रदर्यां तावुभौ कुम्भशिखिध्वजौ ।
स्वयं विवाहिताविष्टौ सम्पन्नौ देवदम्पती ॥ २ ॥
देवसदृशभोगाढ्यत्वाद्देवदम्पती ॥ २ ॥
विलेसतुर्विचित्रासु प्रत्यहं वनराजिषु ।
प्रपक्वफलभारासु पुष्पपल्लविनीषु च ॥ ३ ॥
दिवा प्रीततरौ मित्रे यामिन्यामिष्टदम्पती ।
प्रभादीपाविव श्लिष्टौ न वियुक्तौ बभूवतुः ॥ ४ ॥</description>
    </item>
    
    <item>
      <title>१०८</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/108/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/108/</guid>
      <description>अष्टोत्तरशततमः सर्गः १०८
श्रीवसिष्ठ उवाच ।
तां मायां शममानीय चूडाला समचिन्तयत् ।
दिष्ट्या भोगेच्छया नायं ह्रियते वसुधाधिपः ॥ १ ॥
इह क्रोधपरीक्षार्थं षिङ्गसङ्गश्च मायया ।
राज्ञ्या प्रदर्श्यते राज्ञे निजरूपं च पाकतः ॥
तामिन्द्रागमनरूपां मायां शममानीय उपसंहृत्य । ह्रियते वशीक्रियते ॥ १ ॥
शान्तः [ज्ञातः इति पाठः ।] समसमाभोग एवं शक्रसमागमे ।
असंरम्भमहेलं च कृतवान्व्यावहारिकम् ॥ २ ॥
सदा विक्रियाशून्यत्वात् समेन आकाशादिना सम आभोगो मुखाद्यवयवस्थितिर्यस्य ।
असंरम्भमसाध्वसमहेलं च व्यावहारिकमर्घ्यपाद्यादिना पूजनमुचितोक्त्यादि
च कृतवान् ॥ २ ॥</description>
    </item>
    
    <item>
      <title>११०</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/110/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/110/</guid>
      <description>दशाधिकशततमः सर्गः ११०
श्रीवसिष्ठ उवाच ।
ततः समुदिते सूर्ये वितमस्यम्बरे स्थिते ।
समुद्गकादिव जगन्मणौ तस्मिन्विनिर्गते ॥ १ ॥
सहसङ्कल्पसैन्येन गजेन स्वपुरं गतौ ।
तौ कृत्वा सुचिरं राज्यं विमुक्ताविति वर्ण्यते ॥
समुद्गकात्समुद्गते जगत्प्रकाशकमणाविव समुदिते सूर्ये वितमस्यम्बरे स्थिते सति ॥
१ ॥
विकसत्यरुणोपान्ते चक्षुषीवाम्बुजाकरे ।
आचारेष्विव लोकेषु प्रसृतेष्वर्करश्मिषु ॥ २ ॥
जनानामरुणोपान्ते चक्षुषीवाम्बुजाकरे विकसति सति ॥ २ ॥
दम्पती तौ समुत्थाय कृतसन्ध्याक्रमौ स्थितौ ।
पत्रासने मृदुस्निग्धे कान्तौ काञ्चनकन्दरे ॥ ३ ॥
अथोत्थायात्र चूडाला रत्नकुम्भं पुरःस्थितम् ।</description>
    </item>
    
    <item>
      <title>१११</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/111/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/111/</guid>
      <description>एकादशाधिकशततमः सर्गः १११
श्रीवसिष्ठ उवाच ।
एतत्ते सर्वमाख्यातं शिखिध्वजकथानकम् ।
अनेन गच्छन्मार्गेण न कदाचन खिद्यसे ॥ १ ॥
राज्ञ्या राजेव पित्रात्र सर्वस्वं त्याजितः कचः ।
अन्तेऽहङ्कारसन्त्यागात्पूर्णोऽभूदिति वर्ण्यते ॥
अनेन मार्गेण गच्छन्न खिद्यसे निवृत्तसर्वखेदो भविष्यसि ॥ १ ॥
एतां दृष्टिमवष्टभ्य रागद्वेषविनाशिनीम् ।
नित्यं नीरागया बुद्ध्या तिष्ठावष्टब्धतत्पदः ॥ २ ॥
बुद्ध्या अवष्टब्धं परमार्थतया दृष्टमवलम्बितं तत्पूर्णानन्दपदं येन ।
भोगमोक्षमयस्तत्प्रचुरः ॥ २ ॥
यथा शिखिध्वजो राज्यं कृतवानेवमीदृशम् ।
राम व्यवहरन्राज्ये भोगमोक्षमयो भव ॥ ३ ॥</description>
    </item>
    
    <item>
      <title>११२</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/112/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/112/</guid>
      <description>द्वादशाधिकशततमः सर्गः ११२
श्रीवसिष्ठ उवाच ।
इति प्राप्य परं योगमुपदेशमनुत्तमम् ।
जीवन्मुक्तो बभूवासौ ततो देवगुरोः सुतः ॥ १ ॥
कचाख्यानप्रबुद्धस्य रामस्य प्रश्नतोऽत्र हि ।
मिथ्यापुरुषकाख्यानं खरक्षणमुदीर्यते ॥
युज्यते अखण्डैक्येनावधार्यते प्रत्यगात्मा परमात्मना येन स योगस्तं
तथाविधमुपदेशम् ॥ १ ॥
निर्ममो निरहङ्कारश्छिन्नग्रन्थिः प्रशान्तधीः ।
कचो यथा स्थितो राम तथा तिष्ठाविकारवान् ॥ २ ॥
तथा त्वमपि तिष्ठ ॥ २ ॥
अहङ्कारमसद्विद्धि मैनमाश्रय मा त्यज ।
असतः शशशृङ्गस्य किल त्यागग्रहौ कुतः ॥ ३ ॥</description>
    </item>
    
    <item>
      <title>११३</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/113/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/113/</guid>
      <description>त्रयोदशोत्तरशततमः सर्गः ११३
श्रीराम उवाच ।
मिथ्यानरप्रसङ्गेन किं मायापुरुषः प्रभो ।
कथितोऽयं त्वया व्योमरक्षणं च किमुच्यते ॥ १ ॥
मिथ्यापुरुषशब्दादेरर्थोऽत्र स्फुटमीर्यते ।
यथैवाख्यायिकायाश्च तात्पर्यं साम्यवर्णनात् ॥
उत्तानार्थस्योन्मत्तचेष्टाप्रायस्य प्रेक्षावत्स्वसम्भवं मन्यमानो
मिथ्यापुरुषाख्यायिकाया अन्यापदेशवाक्यवदन्यार्थे तात्पर्यमिति निश्चित्य रामस्तं
पृच्छति - मिथ्येति । मिथ्यानरप्रसङ्गेन त्वया यो मायापुरुषः कथितः अयं
किमभिप्रेत्य तत्कृतं व्योमरक्षणं च किमभिप्रेत्योच्यत इत्यर्थः ॥ १ ॥
श्रीवसिष्ठ उवाच ।
शृणु राम यथाभूतमेतत्प्रकटयामि ते ।
मिथ्यापुरुषवृत्तान्तकथा या कथिताधुना ॥ २ ॥
यथाभूतं यथास्थितम् ॥ २ ॥</description>
    </item>
    
    <item>
      <title>११४</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/114/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/114/</guid>
      <description>चतुर्दशाधिकशततमः सर्गः ११४
श्रीवसिष्ठ उवाच ।
परस्माद्ब्रह्मणः पूर्वं मनः प्रथममुत्थितम् ।
मननात्मकमाभोगि तत्स्थमेव स्थितिं गतम् ॥ १ ॥
विविच्य सदसद्रूपे दृष्टान्तैरिह भूरिशः ।
असद्रूपनिरासेन सद्रूपे स्थैर्यमीर्यते ॥
जगतः सर्वस्य मनोविकल्पमात्रत्वादविकल्पवस्तुप्रदर्शनेन सुकरो निरास इति
व्युत्पादयितुं प्रथमं परे ब्रह्मणि मनःकल्पनामाह - परस्मादिति । पूर्वं
सर्गादिकाले प्रथमं सर्वकल्पनाभ्यः पूर्वं तच्च मनस्तत्र परे ब्रह्मणि
अपृथक्सत्तया स्थितमेव सत्कल्पनान्तरनिमित्ततया अद्ययावत्स्थितिं गतमित्यर्थः ॥ १
॥
पुष्पकोश इवामोदो महोर्मिरिव सागरे ।
रश्मिजालमिवादित्ये मनो ब्रह्मणि राघव ॥ २ ॥</description>
    </item>
    
    <item>
      <title>११५</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/115/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/115/</guid>
      <description>पञ्चदशाधिकशततमः सर्गः ११५
श्रीवसिष्ठ उवाच ।
महाकर्ता महाभोक्ता महात्यागी भवानघ ।
सर्वाः शङ्काः परित्यज्य धैर्यमालम्ब्य शाश्वतम् ॥ १ ॥
महाकर्त्रादिशब्दानां व्याख्याभिरिह शम्भुना ।
लक्ष्माणि जीवन्मुक्तानां वर्ण्यन्ते भृङ्गिणेऽर्थिने ॥
सर्वाः पुण्यापादिशङ्काः परित्यज्य धैर्यं निर्भयन्न् कूटस्थात्मभाव्यम् ॥ १ ॥
श्रीराम उवाच ।
किमुच्यते महाकर्ता महात्यागी किमुच्यते ।
किमुच्यते महाभोक्ता सम्यक्कथय मे प्रभो ॥ २ ॥
किंलक्षणं प्राप्तो महाकर्ता उच्यते इति त्रिष्वपि ॥ २ ॥
श्रीवसिष्ठ उवाच ।
एतद्व्रतत्रयं राम पुरा चन्द्रार्धमौलिना ।</description>
    </item>
    
    <item>
      <title>११६</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/116/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/116/</guid>
      <description>षोडशाधिकशततमः सर्गः ११६
श्रीराम उवाच ।
भगवन्सर्वधर्मज्ञ चित्तेऽहङ्कारनामनि ।
गलिते वा गलद्रूपे लिङ्गं सत्त्वस्य किं भवेत् ॥ १ ॥
चित्तस्य गलतो नित्यं चतुर्थादिषु भूमिषु ।
गलितस्य च लक्ष्माणि वर्ण्यन्तेऽत्र पुमाश्रयात् ॥
सत्त्वस्य क्षीणवासनस्य मनसो लिङ्गं लक्षणम् ॥ १ ॥
श्रीवसिष्ठ उवाच ।
बलादपि हि सञ्जाता न लिम्पन्त्याशयं सितम् ।
लोभमोहादयो दोषाः पयांसीव सरोरुहम् ॥ २ ॥
एवं पृष्टो वसिष्ठः प्रथमं लोभमोहादिदोषक्षय एव मुख्यं
तल्लक्षणमित्याह - बलादिति । सञ्जाताः सञ्जनिताः । परीक्षाद्यर्थं परेण</description>
    </item>
    
    <item>
      <title>११७</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/117/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/117/</guid>
      <description>सप्तदशाधिकशततमः सर्गः ११७
श्रीवसिष्ठ उवाच ।
भवतामादिपुरुष इक्ष्वाकुर्नाम भूपतिः ।
इक्ष्वाकुवंऽसप्रभव यथा मुक्तस्तथा शृणु ॥ १ ॥
कोऽहं कथं जगदिति विचारेऽत्र निदर्शनम् ।
इक्ष्वाकोर्मनुना प्रोक्तो विवेकः सम्प्रकीर्त्यते ॥
आदिपुरुषो मूलपुरुषो यथा । यादृशविचारेण मुक्तः प्रागुक्तपदे विश्रान्तस्तथा
तं विचारं शृण्वित्यर्थः ॥ १ ॥
इक्ष्वाकुर्नाम भूपालः स्वराज्यं परिपालयन् ।
कदाचिदेकान्तगतो मनसा समचिन्तयत् ॥ २ ॥
जरामरणसङ्क्षोभसुखदुःखभ्रमस्थितेः ।
अस्य दृश्यप्रपञ्चस्य को हेतुः स्यादिति स्वयम् ॥ ३ ॥
इति स्वयन्न् समचिन्तयदिति पूर्वेणान्वयः ॥ ३ ॥</description>
    </item>
    
    <item>
      <title>११८</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/118/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/118/</guid>
      <description>अष्टादशाधिकशततमः सर्गः ११८
मनुरुवाच ।
सङ्कल्पोन्मुखतां याताः सत्यश्चिन्मात्रसंविदः ।
आपस्तरङ्गत्वमिव यान्ति भूमिप जीवताम् ॥ १ ॥
कुतः सर्गः कदा कस्य केनेत्येषामिहोत्तरम् ।
तथात्मदर्शनोपाया मनुनात्र प्रकीर्तिताः ॥
तत्रादौ शुद्धसंविदो जीवभावे निमित्तमाह - सङ्कल्पेति । चिन्मात्रस्य
शुद्धचैतन्यस्याविद्यायां तत्तत्संस्कारविचित्रायां प्रतिबिम्बरूपाः संविदः
संस्काराणामन्तःकरणतया परिणामे तदवच्छिन्नतया जीवतां यान्ति ॥ १ ॥
ते जीवाः संसरन्तीह संसारे पूर्वमुत्थिते ।
सुखदुःखदशामोहो मनस्येवास्ति नात्मनि ॥ २ ॥
पूर्वमुत्थिते उपाधितया आविर्भूते संसारे समष्टिव्यष्टिमनसः कार्ये । एवं सति
यत्फलितं तदाह - सुखदुःखेति ॥ २ ॥</description>
    </item>
    
    <item>
      <title>११९</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/119/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/119/</guid>
      <description>एकोनविंशाधिकशततमः सर्गः ११९
मनुरुवाच ।
सर्गात्मभिर्विभुः स्पन्दैः क्रीडते बालवत्स्वयम् ।
संहारात्मकशक्त्याथ संहृत्यात्मनि तिष्ठति ॥ १ ॥
वर्ण्यते पुरुषस्यात्र स्वातन्त्र्यं मोक्षबन्धयोः ।
विद्याविद्यात्मशक्तिभ्यां सत्यासत्यात्मनिश्चयात् ॥
स्पन्देऽप्यसंस्पन्दमिवेह तिष्ठ इत्युक्तं तत्र ब्रह्मा किमर्थं मायया स्पन्दते
कथं चासंस्पन्दन्न् तिष्ठतीतीक्ष्वाकोर्जिज्ञासां लिङ्गैरुपलक्ष्य मनुराह -
सर्गात्मभिरिति । विभुरयं परमात्मा प्रसवधर्मिण्या अविद्याशक्त्या अविदुषः
प्रतिसर्गात्मकैः स्पन्दैः क्रीडते । विदुषः प्रति तु तत्संहारात्मिकया विद्याशक्त्या
समूलं सर्गं संहृत्य बाधितत्वात्कूटस्थाद्वये आत्मनि सदैव तिष्ठतीत्यर्थः ॥
१ ॥
स्वयमस्य तथा शक्तिरुदेत्याबध्यते यया ।
स्वयमस्य तथा शक्तिरुदेत्युन्मुच्यते यया ॥ २ ॥</description>
    </item>
    
    <item>
      <title>१२०</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/120/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/120/</guid>
      <description>विंशाधिकशततमः सर्गः १२०
मनुरुवाच ।
शास्त्रसज्जनसम्पर्कैः प्रज्ञामादौ विवर्धयेत् ।
प्रथमा भूमिकैषोक्ता योगस्यैव च योगिनः ॥ १ ॥
मुमुक्षुभूमिकास्तिस्रो मुच्यमानस्य तूत्तरा ।
मुक्तस्य परतस्तिस्रो भूमिकाः सप्त दर्शिताः ॥
परं समेत्य तानवमिति यद्योगभूमिकाभ्यासफलमुक्तं
तदुपायभूतान्भूमिकाभेदान्वर्णयति - शास्त्रेत्यादिना । तथा च
साधनचतुष्टयसम्पादनसहितं गुरुसतीर्थ्यादिसहायकं श्रवणं प्रथमा
भूमिकेत्यादिनिष्कर्षा उत्पत्तिप्रकरणे दर्शिता एवात्र बोध्याः ॥ १ ॥
विचारणा द्वितीया स्यात्तृतीयाऽसङ्गभावना ।
विलापनी चतुर्थी स्याद्वासनाविलयात्मिका ॥ २ ॥
विचारणा मननम् । असङ्गस्याद्वितीयान्मनोभावना निदिध्यासनम् । विलापनी
तत्त्वसाक्षात्कारेणाज्ञानादिप्रपञ्चस्य बाधस्तत्साधिनी । वासनापदेन</description>
    </item>
    
    <item>
      <title>१२१</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/121/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/121/</guid>
      <description>एकविंशत्यधिकशततमः सर्गः १२१
मनुरुवाच ।
यावद्विषयभोगाशा जीवाख्या तावदात्मनः ।
अविवेकेन सम्पन्ना साप्याशा हि न वस्तुतः ॥ १ ॥
ययाऽपकृष्यते जीवो यया चोत्कृष्य मुच्यते ।
अत्र ते भावने सम्यग्विभज्य मनुनेरिते ॥
यद्यात्मा निरतिशयानन्दं ब्रह्मैव तर्ह्यस्य कियत्कालमज्ञानाज्जीवाख्या तत्राह
यावदिति । सा किं सत्या नेत्याह - अविवेकेनेति ॥ १ ॥ विवेकवशतो याता क्षयमाशा यदा तदा ।
आत्मा जीवत्वमुत्सृज्य ब्रह्मतामेत्यनामयः ॥ २ ॥
अज्ञानक्षयात्क्षयं बाधम् ॥ २ ॥
ऊर्ध्वादधस्तथाधस्तात्पुनरूर्ध्वं व्रजंश्चिरम् ।
मा संसारारघट्टस्य चिन्तारज्ज्वां घटीभव ॥ ३ ॥</description>
    </item>
    
    <item>
      <title>१२२</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/122/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/122/</guid>
      <description>द्वाविंशत्यधिकशततमः सर्गः १२२
मनुरुवाच ।
येन केनचिदाच्छन्नो येन केनचिदाशितः ।
यत्रक्वचनशायी च स सम्राडिव राजते ॥ १ ॥
निरूढस्यात्मबोधस्य तुर्यातीतपदस्थितेः ।
मुक्तस्येह यतेश्चर्या लक्षणैर्मनुनेर्यते ॥
निरस्तनिःशेषविकल्पविप्लवः समः सुखं तिष्ठति इति या योगिनः स्थितिरुक्ता तामेव
प्रपञ्चयति - येन केनचिदित्यादिना । आच्छन्नो वस्त्रैराच्छादितः । आशितो भोजितः ।
स योगी सम्राट् मानुषानन्दपरावधिं प्राप्तो राजेवेति पापरदृशेयमुपमा ।
तत्त्वदृशा तु न तदानन्दस्योपमास्ति । यतो वाचो निवर्तन्ते इत्यादिश्रुत्या
हैरण्यगर्भानन्दान्तविषयानन्दसीकरमहार्णवतया निरवधित्वप्रतिपादनात् ॥ १ ॥
वर्णधर्माश्रमाचारशास्त्रयन्त्रणयोज्झितः ।
निर्गच्छति जगज्जालात्पञ्जरादिव केसरी ॥ २ ॥</description>
    </item>
    
    <item>
      <title>१२४</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/124/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/124/</guid>
      <description>चतुर्विंशत्यधिकशततमः सर्गः १२४
श्रीवसिष्ठ उवाच ।
यथा सत्त्वमुपेक्ष्य स्वं शनैर्विप्रो दुरीहया ।
अङ्गीकरोति शूद्रत्वं तथा जीवत्वमीश्वरः ॥ १ ॥
निष्कारणत्वं जीवानां ग्राह्यरागेण बद्धता ।
रूपाण्यवस्थास्तुर्यं च मृगव्याधीयमीर्यते ॥
इतरसिद्ध्यपेक्षया आत्मज्ञानस्योत्कर्षो नित्यनिरतिशयानन्दानुभवत्वादेव
प्रत्यगात्मनश्च नित्यनिरतिशयानन्दरूपता ब्रह्मस्वरूपत्वादेवेत्यर्थस्योपपत्तये
ब्रह्मण एव स्वस्वभावोपेक्षावशाज्जीवभावप्राप्तिमाह - यथेत्यादिना । यथा
कश्चिद्विप्रः शूद्रां कामयमानस्तत्सम्भोगसहवासादिदुरीहया स्वं स्वोचितं
सत्त्वं सात्त्विकं ब्राह्मणधर्मं शनैरुपेक्ष्य चिरकालेन शूद्रत्वमङ्गीकरोति
तथा ईश्वरो बुद्ध्यादिसङ्गत्या तत्प्रयुक्तभोगाशया स्वं
नित्यशुद्धपूर्णानन्दस्वभावमुपेक्ष्य जीवत्वमङ्गीकरोतीत्यर्थः ॥ १ ॥
भूतानि द्विविधान्येव प्रतिसर्गं स्फुरन्ति वै ।
आद्यविस्पन्दजातानि तानि निष्कारणानि वै ॥ २ ॥</description>
    </item>
    
    <item>
      <title>१२५</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/125/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/125/</guid>
      <description>पञ्चविंशत्यधिकशततमः सर्गः १२५
श्रीवसिष्ठ उवाच ।
सिद्धान्तोऽध्यात्मशास्त्राणां सर्वापह्नव एव हि ।
नाविद्यास्तीह नो माया शान्तं ब्रह्मेदमक्रमम् ॥ १ ॥
सर्वापह्नवसिद्धान्ते वादिनां यत्र विभ्रमाः ।
तुर्ये तथाविधे स्थैर्यं सोपायमुपदिश्यते ॥
अविद्यया सहजैवास्यावस्थात्रयप्रपञ्चस्य मायया ऐश्वरस्य वियदादिप्रपञ्चस्य
वेति सर्वस्य द्वैतजातस्यापह्नव आत्मानमधिकृत्य प्रवृत्तानां
श्रुतिस्मृतीतिहासपुराणादिशास्त्राणां परमसिद्धान्तो न वस्तुप्रकाशनम् ।
स्वप्रकाशस्यात्मवस्तुनः स्वतःसिद्धतया तत्सिद्धौ प्रमाणाप्रसरादित्याह -
सिद्धान्त इति । शान्तं सर्वोपप्लवरहितमिदं नित्यापरोक्षं ब्रह्म शास्त्रैर्न
क्रम्यत इत्यक्रममवगाढुमशक्यमित्यर्थः । तथा च श्रुतिः यतो वाचो निवर्तन्ते
अप्राप्य मनसा सह इति । तथा च द्रविडाचार्यैरप्युक्तम् यद्यप्रमेयं ब्रह्म</description>
    </item>
    
    <item>
      <title>१२६</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/126/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/126/</guid>
      <description>षड्विंशत्यधिकशततमः सर्गः १२६
श्रीराम उवाच ।
सप्तानां योगभूमीनामभ्यासः क्रियते कथम् ।
कीदृशानि च चिह्नानि भूमिकां प्रति योगिनः ॥ १ ॥
उच्येते योगभूमीनामभ्यासक्रमलक्षणे ।
अन्तराले मृतौ भोगास्ततो जन्मान्तरे जयः ॥
जाग्रत्येव सुषुप्तस्थः कुरु कर्माणि राघव इति चतुर्थभूमिकारूढं रामं प्रति
पञ्चमादिभूमिकास्थितिः सम्पाद्येत्युक्तम् । तत्सम्पादनकामो रामः
स्वजितजेतव्यभूमिकाविभागज्ञानाय तल्लक्षणानि तदभ्यासक्रमं च पृच्छति ##-
वीप्सायां प्रतेः कर्मप्रवचनीयसञ्ज्ञायां द्विर्वचनस्याव्ययीभावस्य वा
आवश्यकत्वात्तदकरनं छान्दसम् ॥ १ ॥
श्रीवसिष्ठ उवाच ।
प्रवृत्तश्च निवृत्तश्च भवति द्विविधः पुमान् ।
स्वर्गापवर्गोन्मुखयोः शृणु लक्षणमेतयोः ॥ २ ॥</description>
    </item>
    
    <item>
      <title>१२७</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/127/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/127/</guid>
      <description>सप्तविंशत्यधिकशततमः सर्गः १२७
भरद्वाज उवाच ।
इति वरमुनिनोक्तं ज्ञानसारं पुराणं सकलमनुनिशम्य श्रीरघूणां
कुलाग्र्यः ।
विमलमतिरपृच्छत्किञ्चिदन्यत्स्वयं वा समसुखपरिपूर्णः
पूर्णबोधस्थितोऽसौ ॥ १ ॥
इह रामस्य विश्रान्तिर्भरद्वाजोत्सुकोक्तयः ।
लक्षणं जाग्रदादीनां तुरीयं चोपवर्ण्यते ॥
एतावत्पर्यन्तं श्रीवसिष्ठरामसंवादं श्रावयित्वा
रामविश्रान्तिस्मरणसन्निधापिते निरतिशयानन्दपूर्णात्मनि विश्रान्तं
तूष्णीम्भूतं गुरुं श्रीवाल्मीकिं दृष्ट्वाद्यापि स्वयं तत्र विश्रान्त्यलाभादग्रेऽपि
श्रवणोत्सुको भरद्वाजः पृच्छति - इतीत्यादि । हे रुतो विमलमतिः श्रीरघूणां
कुलाग्र्योऽसौ श्रीरामः वरमुनिना श्रीवसिष्ठेन इति वर्णितैर्बहुभिः
प्रकारैरुक्तमुपदिष्टं पुराणं चिरन्तनं ब्रह्मादिमहर्षिसम्प्रदायागतं
ज्ञानसारं निशम्य श्रुत्वा अग्रेऽपि जिज्ञासुः किञ्चिदपृच्छत् । अथवा</description>
    </item>
    
    <item>
      <title>१२८</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/128/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/6_nirvANa-prakaraNam/1/128/</guid>
      <description>अष्टाविंशत्यधिकशततमः सर्गः १२८
श्रीवाल्मीकिरुवाच ।
शान्तो दान्तश्चोपरतो निषिद्धात्काम्यकर्मणः ।
विषयेन्द्रियसंश्लेषसुखाच्च श्रद्धयान्वितः ॥ १ ॥
प्रविलापनयुक्त्यात्र भरद्वाजकृतार्थता ।
वर्ण्यन्ते ज्ञानिकर्तव्यरामव्युत्थापनक्रमाः ॥
तत्र साङ्गं साक्षात्कारान्तं प्रपञ्चप्रविलापनप्रकारं शान्तो दान्त
उपरतस्तितिक्षुः श्रद्धावित्तः समाहितो भूत्वात्मन्येवात्मानं पश्यति इति
श्रुतितात्पर्यवर्णनमुखेनैव वक्तुमारब्भते - शान्त इत्यादिना । तत्रोपरतपदं
विषयविभागेन व्याचष्टे - निषिद्धादिति ॥ १ ॥
मृद्वासने समासीनो जितचित्तेन्द्रियक्रियः ।
ओमित्युच्चारयेत्तावन्मनो यावत्प्रसीदति ॥ २ ॥
तत्र समाहितपदार्थतया आसनाद्यष्टाङ्गयोगं वर्णयन्
तितिक्षुपदमर्थाद्व्याचष्टे - मृद्वासने इत्यादिना । उच्चारयेद्दीर्घं जपेत् ।
भुशुण्डोपाख्यान्नोक्तरीत्या प्लुततमं वा ॥ २ ॥</description>
    </item>
    
  </channel>
</rss>
