<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;४ स्थिति-प्रकरणम् on आगमे ब्राह्मे विश्वासटिप्पन्यः</title>
    <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/</link>
    <description>Recent content in &#43;४ स्थिति-प्रकरणम् on आगमे ब्राह्मे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/index.xml" rel="self" type="application/rss+xml" />
    <item>
      <title>०१</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/01/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/01/</guid>
      <description>प्रथमः सर्गः १
अथोत्पत्तिप्रकरणादनन्तरमिदं शृणु ।
स्थितिप्रकरणं राम ज्ञातं निर्वाणकारि यत् ॥ १ ॥
सदभयनिजपूर्णानन्दसंवित्प्रतिष्ठं
यदिह निजमहिम्ना विश्वरूपाणि बिभ्रत् ।
विहरति च विमोहात्तेषु नानात्मबुद्ध्या
श्रुतिविदितसतत्त्वं तत्परं ब्रह्म वन्दे ॥ १ ॥
प्रसिद्धचित्रवैधर्म्यं जगच्चित्रस्य वर्ण्यते ।
साङ्ख्यादिमतमुन्मृज्य साध्यते ब्रह्ममात्रता ॥ १ ॥
उत्पत्तिप्रकरणे यतो वा इमानि भूतानि जायन्ते इत्यादीनां सर्वेषां
सृष्टिप्रतिपादकवाक्यानामद्वये ब्रह्मणि जगदध्यारोपप्रदर्शनद्वारा
तटस्थलक्षणतया तात्पर्यविश्रान्तिप्रदर्शनमुखेन जगज्जीवादिभेदं निरस्य
प्रत्यग्ब्रह्मैकरस्यं व्युत्पादितम् । इदानीं येन जातानि जीवन्ति येन द्यौः
पृथिवी दृढा एतस्यैवाक्षरस्य प्रशासने गार्गि सूर्याचन्द्रमसौ</description>
    </item>
    
    <item>
      <title>०२</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/02/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/02/</guid>
      <description>द्वितीयः सर्गः २
श्रीवसिष्ठ उवाच ।
अथैतदभ्युपगमे वच्मि वेद्यविदां वर ।
समस्तकलनातीते महाचिद्व्योम्नि निर्मले ॥ १ ॥
तर्कैः स्वरूपभेदेन निरस्य जगतः स्थितम् ।
पूर्णानन्दात्म सन्मात्रस्थितिः शिष्टात्र वर्ण्यते ॥ १ ॥
एतस्य जगतः प्रलये पृथक्सत्त्वाभ्युपगमे वच्मि दोषानिति शेषः । ननु यदि
नास्ति जगत्तर्हि सर्ग एव न सिद्ध्येत् । उत्पत्तिक्रिया हि कर्तृसाध्या नह्यसति कर्तरि
सिद्ध्यति । नचोत्पद्यमानादन्यत्कर्त्रस्ति । ब्रह्मैव सत्त्वात्तत्कर्तृ
चेत्तदेवोत्पद्येत न जगत् । नच कूटस्थमुत्पत्त्यादिभिर्विकारैर्युज्यते ।
तस्मादुत्पत्तिसिद्धये प्रलये जगतोऽपि सत्ताभ्युपेयेत्याशङ्कामनूद्य निरस्यति</description>
    </item>
    
    <item>
      <title>०३</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/03/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/03/</guid>
      <description>तृतीयः सर्गः ३
श्रीराम उवाच ।
महाकल्पान्तसर्गादौ प्रथमोऽसौ प्रजापतिः ।
स्मृत्यात्मा जायते मन्ये स्मृत्यात्मैव ततो जगत् ॥ १ ॥
विवर्तत्वं प्रतिष्ठाप्याऽपवादोऽत्र प्रदर्श्यते ।
बोधदृष्ट्याऽज्ञदृष्ट्या तु जगदानन्त्यमुच्यते ॥ १ ॥
बाह्यघटाद्युत्पत्तावुत्पत्तिकर्त्रतिरिक्तसहकार्यपेक्षास्तु जगत्तु त्वया
हिरण्यगर्भमनःसङ्कल्पजं तदीयस्मृतिमनोराज्यकल्पमुक्तं नच तत्र
सहकार्यपेक्षा दृष्टा एवं च प्रलये प्रकृतौ स्वसत्तायां तिरोभूय
सन्नेव मनोरूपः प्रजापतिः स्मृत्यात्मा जायते तस्मिंश्च संस्कारात्मना
सदेव जगत्स्मृत्यात्मैव जायते चेत्को विरोध इति गूढाभिसन्धिना रामः
पृच्छति - महाकल्पान्तेति ॥ १ ॥
श्रीवसिष्ठ उवाच ।
महाप्रलयसर्गादावेवमेतद्रघूद्वह ।</description>
    </item>
    
    <item>
      <title>०४</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/04/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/04/</guid>
      <description>चतुर्थः सर्गः ४
श्रीवसिष्ठ उवाच ।
इन्द्रियग्रामसङ्ग्रामसेतुना भवसागरः ।
तीर्यते नेतरेणेह केनचिन्नाम कर्मणा ॥ १ ॥
इह विश्वस्थितेर्मूलं सेन्द्रियं मन ईर्यते ।
तस्योच्छेदे जगच्छून्यं दृश्यासम्भवदर्शनात् ॥ १ ॥
इन्द्रियग्रामाणां सङ्ग्रामो जयस्तल्लक्षणेन सेतुना ॥ १ ॥
शास्त्रसत्सङ्गमाभ्यासात्सविवेको जितेन्द्रियः ।
अत्यन्ताभावमेतस्य दृश्यस्याप्यवगच्छति ॥ २ ॥
इन्द्रियजये च विवेक उपायस्तत्र च सज्जनसच्छास्त्रैकनिष्ठतोपाय इत्याशयेनाह
शास्त्रेति ॥ २ ॥ एतत्ते कथितं सर्वं स्वरूपं रूपिणां वर ।
संसारसागरश्रेण्यो यथा यान्ति प्रयान्ति च ॥ ३ ॥
विहितस्येन्द्रियजयस्य प्रकृतसम्बन्धं वक्तुं प्रागुक्तं स्मारयति -</description>
    </item>
    
    <item>
      <title>०५</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/05/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/05/</guid>
      <description>पञ्चमः सर्गः ५
श्रीराम उवाच ।
भगवन्सर्वधर्मज्ञ पूर्वापरविदां वर ।
अयं मनसि संसारः स्फारः कथमिव स्थितः ॥ १ ॥
भृगावत्र समाधिस्थे शुक्रस्य क्रीडतो गिरौ ।
अप्सरोदर्शने मोहात्तन्मयीभाव ईर्यते ॥ १ ॥
कथं कीदृशदृष्टान्तप्रकारेणेव बहिः स्फुरन्नयं स्फारः संसारो
मनसि यथा स्फुरति प्रत्यक्षं प्रतिभाति तथा दृष्टान्तदृष्ट्या
दृष्टान्तप्रदर्शनेन कथयेत्यर्थः ॥ १ ॥
यथायं मनसि स्फारः संसारः स्फुरति स्फुरन् ।
दृष्टान्तदृष्ट्या स्फुटया तथा कथय मेऽनघ ॥ २ ॥
श्रीवसिष्ठ उवाच ।
यथैन्दवानां विप्राणां जगन्त्यवपुषामपि ।</description>
    </item>
    
    <item>
      <title>०६</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/06/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/06/</guid>
      <description>षष्ठः सर्गः ६
श्रीवसिष्ठ उवाच ।
अथ तां मनसा ध्यायंस्तत्रैवामीलितेक्षणः ।
आरब्धवान्मनोराज्यमिदमेकः किलोशना ॥ १ ॥
इह शुक्रस्य मनसा स्वर्गे गमनमुच्यते ।
तत्र शक्रेण सन्मानात्सन्निधावुपवेशनम् ॥ १ ॥
इदं वक्ष्यमाणप्रकारं मनोराज्यम् । एवकारः
प्रकारान्तरवारणाद्देहविस्मृतिपर्यन्तताद्योतनार्थः ॥ १ ॥
एषा हि ललना व्योम्नि सहस्रनयनालये ।
सम्प्राप्तोऽयमहं स्वर्गमालोलसुरसुन्दरम् ॥ २ ॥
एषा पुरोवर्तिनी मयानुगम्यमाना सहस्रनयनस्येन्द्रस्यालये स्वर्गे गच्छतीति
शेषः । अयं तामनुगच्छन्नहम् ॥ २ ॥
इमे ते मृदुमन्दारकुसुमोत्तंससुन्दराः ।
द्रवत्कनकनिष्यन्दविलासिवपुषः सुराः ॥ ३ ॥</description>
    </item>
    
    <item>
      <title>०७</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/07/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/07/</guid>
      <description>सप्तमः सर्गः ७
इति शुक्रः पुरं प्राप्य वैबुधं स्वेन तेजसा ।
विसस्मार निजं भावं प्राक्तनं व्यसनं विना ॥ १ ॥
इह भूयः स्वकान्तायाः स्वर्गे शुक्रेण दर्शनम् ।
परस्परानुरागेण सङ्गमश्चोपवर्ण्यते ॥ १ ॥
इति उक्तमनोराज्यप्रकारेण विबुधानां निवासं वैबुधं पुरं स्वर्गम् । स्वेन
स्वकीयेन तेजसा पुण्यसामर्थ्येन । व्यसनं मरणदुःखं विनापि ॥ १ ॥
मुहूर्तमिव विश्रम्य तस्य पार्श्वे शचीपतेः ।
स्वर्गं विहर्तुमुत्तस्थौ स्वर्गाभिपरिमोदितः ॥ २ ॥
स्वर्गेण सुखातिशयेनाभितः परिमोदितो हर्षितः । स्वर्गामिपरिमोदितः इति पाठे</description>
    </item>
    
    <item>
      <title>०८</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/08/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/08/</guid>
      <description>अष्टमः सर्गः ८
श्रीवसिष्थ उवाच ।
इति चित्तविलासेन चिरमुत्प्रेक्षितैः प्रियैः ।
प्रणयैर्भार्गवस्यासीत्तुष्टये सुसमागमः ॥ १ ॥
विविधस्वर्गभोगान्ते पतितस्यात्र भूरिशः ।
जन्मानि वासनायोगात्तापसत्त्वं च कीर्त्यते ॥ १ ॥
उत्प्रेक्षितैः कल्पितैः ॥ १ ॥
मन्दारमालाकलया विबुधासवमत्तया ।
तदा तेन तया सार्धं द्वितीयेनामलेन्दुना ॥ २ ॥
मन्दारमालाः आकलयति सर्वतो धारयतीति तथोक्तया । मन्दारमालालकया इति
पाठः स्पष्टः । विबुधासवममृतं देवभोग्यमासवान्तरं वा ॥ २ ॥
विहृतं मत्तहंसासु हेमपङ्कजिनीषु च ।
तटीष्वमरवाहिन्याः सह चारणकिन्नरैः ॥ ३ ॥</description>
    </item>
    
    <item>
      <title>०९</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/09/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/09/</guid>
      <description>नवमः सर्गः ९
श्रीवसिष्ठ उवाच ।
इति चिन्तयतस्तस्य शुक्रस्य पितुरग्रतः ।
जगामातितरां कालो बहुसंवत्सरात्मकः ॥ १ ॥
इह शुक्रशरीरस्य भृगुसन्निधिवर्तिनः ।
मृतप्रायस्य पतनं शुष्कता चोपवर्ण्यते ॥ १ ॥
इति उक्तप्रकारेण चिन्तयतो मनोराज्यैः कल्पयतः । पितुर्भृगोरग्रतः ॥ १ ॥
अथ कालेन महता पवनातपजर्जरः ।
कायस्तस्य पपातोर्व्यां छिन्नमूल इव द्रुमः ॥ २ ॥
पवनातपाभ्यां जर्जरः शिथिलीकृतः ॥ २ ॥
मनस्तु चञ्चलाभोगं तासु तासु दशासु च ।
बभ्रामातिविचित्रासु वनराजिष्विवैणकः ॥ ३ ॥
तासु तासु स्वकल्पितस्वर्गगमनादिदशासु । एणको हरिणः ॥ ३ ॥</description>
    </item>
    
    <item>
      <title>१०</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/10/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/10/</guid>
      <description>दशमः सर्गः १०
श्रीवसिष्ठ उवाच ।
अथ वर्षसहस्रेण दिव्येन परमेश्वरः ।
भृगुः परमसम्बोधाद्विरराम समाधितः ॥ १ ॥
दृष्टपुत्रतनोः कोपो भृगोरत्रोपवर्ण्यते ।
कालं प्रत्यथ कालेन बोधनं चात्मविद्यया ॥ १ ॥
परमं परमात्मानं सम्बोधयति स्फुटं दर्शयतीति परमसम्बोधः
समाधिस्ततः ॥ १ ॥
नापश्यदग्रे तनयं विनयावनताननम् ।
सामन्तं गुणसेनायाः पुण्यं मूर्तमिव स्थितम् ॥ २ ॥
गुणसेनाया गुणसमूहस्य सामन्तमधिष्ठातारम् ॥ २ ॥
अपश्यत्केवलं कायकङ्कालं पुरतो महत् ।
देहयुक्तमिवाभाग्यं दारिद्र्यमिव मूर्तिमत् ॥ ३ ॥
कायलक्षणं कङ्कालं शवम् ॥ ३ ॥</description>
    </item>
    
    <item>
      <title>११</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/11/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/11/</guid>
      <description>एकादशः सर्गः ११
काल उवाच ।
अद्योद्दामतरङ्गौघभाङ्काररणितानिले ।
तीर एव तरङ्गिण्यास्तपस्तपति ते सुतः ॥ १ ॥
भृगोर्योगदशा सम्यक् पुत्रवृत्तान्तदर्शनात् ।
वर्ण्यते कालसंवादान्मनःक्रीडा जगत्स्थितिः ॥ १ ॥
तरङ्गौघानां भाङ्कारैर्मन्द्रध्वनिभिः रणिता ध्वनन्तोऽनिला यत्र ।
तरङ्गिण्याः समङ्गाया तपस्तपति करोति ॥ १ ॥
जटावानक्षवलयी जितसर्वेन्द्रियभ्रमः ।
तत्र वर्षशतान्यष्टौ संस्थितस्तपसि स्थिरे ॥ २ ॥
यदीच्छसि मुने द्रष्टुं तं स्वप्नाभं मनोभ्रमम् ।
तत्समुन्मील्य विज्ञाननेत्रमाशु विलोकय ॥ ३ ॥
तं पुत्रचरित्रात्मकं पुत्रमनोभ्रमम् । विज्ञायते अनेनेति विज्ञानं
योगस्तन्नेत्रं सम्यगुन्मील्य उद्घाट्य ॥ ३ ॥</description>
    </item>
    
    <item>
      <title>१२</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/12/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/12/</guid>
      <description>द्वादशः सर्गः १२
काल उवाच ।
सुरासुरनराकारा इमा याः संविदो मुने ।
ब्रह्मार्णवादभिन्नास्ताः सत्यमेतन्मृषेतरत् ॥ १ ॥
तरङ्गाम्बुधिदृष्टान्तात्प्राप्तामात्मविकारताम् ।
वारयन् वक्ति मोहोत्थवैचित्र्यस्य विवर्तताम् ॥ १ ॥
तत्रादौ सर्वजीवानां ब्रह्मैक्यं भेदकप्रपञ्चमिथ्यात्वं चोपपादयितुं
प्रतिजानीते - सुरासुरेति ॥ १ ॥
मिथ्याभावनया ब्रह्मन्स्वविकल्पकलङ्किताः ।
न ब्रह्म वयमित्यन्तर्निश्चयेन ह्यधोगताः ॥ २ ॥
यद्यभिन्नास्तर्हि कुतस्तथा नानुभवन्ति तत्राह - मिथ्येति । मिथ्याभावना
अनात्मन्यात्मताभ्रान्तिस्तया हेतुनेत्यर्थः । अधोगताः निकृष्टां दशां
प्राप्ताः ॥ २ ॥
ब्रह्मणो व्यतिरिक्तत्वं ब्रह्मार्णवगता अपि ।</description>
    </item>
    
    <item>
      <title>१३</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/13/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/13/</guid>
      <description>त्रयोदशः सर्गः १३
काल उवाच ।
एतासां भूतजातीनामूर्मीणामिव सागरात् ।
विविधानां विचित्राणां लतानामिव माधवे ॥ १ ॥
उपवर्ण्य मनःशक्तीरथात्र भृगुकालयोः ।
शुक्रस्य सन्निधौ गन्तुमुत्थानं प्रतिपाद्यते ॥ १ ॥
उक्तासु जीवजातिषु जीवन्मुक्तानामेव कृतार्थता नान्येषामित्याह -
एतासामित्यादिना । सागरात् आविर्भूतानामिति शेषः । एतासां मध्ये ये
जितमनोमोहास्ते भवन्तीति भव्याः कृतार्था इति परेणान्वयः ।
भव्यगेयप्रवचनीय - इत्यादिना कर्तरि यत् ।
यक्षादित्रितयोपादानमुदाहरणार्थं नतु परिगणनाय । मनुष्यादिष्वपि
सम्भवात् ॥ १ ॥
भव्या जितमनोमोहा दृष्टलोकपरावराः ।
जीवन्मुक्ता भ्रमन्तीह यक्षगन्धर्वकिन्नराः ॥ २ ॥</description>
    </item>
    
    <item>
      <title>१४</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/14/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/14/</guid>
      <description>चतुर्दशः सर्गः १४
श्रीवसिष्ठ उवाच ।
अथ कालभृगू देवौ मन्दराचलकन्दरात् ।
गन्तुं प्रवृत्ताववनौ समङ्गासरितस्तटम् ॥ १ ॥
गत्वा ताभ्यां समाधिस्थशुक्रस्यात्र प्रबोधनम् ।
स्मारणं पूर्ववृत्तस्यागमनेच्छा च कीर्यते ॥ १ ॥
अवनौ अवतीर्येति शेषः ॥ १ ॥
तौ शैलादवरोहन्तौ दृष्टवन्तौ महाद्युती ।
नवहैमलताजालकुञ्जसुप्तनभश्चरान् ॥ २ ॥
नभश्चरान् देवगणान्पक्षिणश्च ॥ २ ॥
वल्लीवलयदोलाभिः क्रीडतो गगनाङ्गणे ।
हरिणीमुग्धमुग्धाक्षिप्रेक्षितस्मारितोत्पलान् ॥ ३ ॥
हरिणीनामिव मुग्धमुग्धैः अक्षिप्रेक्षितैः कटाक्षैः स्मारितान्युत्पलानि यैः ।
सदृशदर्शनस्य स्मृतिहेतुत्वात्सादृश्यं गम्यते ॥ ३ ॥</description>
    </item>
    
    <item>
      <title>१५</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/15/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/15/</guid>
      <description>पञ्चदशः सर्गः १५
श्रीवसिष्ठ उवाच ।
विचारयन्तस्तत्त्वज्ञा इति ते जागतीर्गतीः ।
समङ्गायास्तटात्तस्मात्प्रचेलुश्चञ्चलासवः ॥ १ ॥
अत्र तां तनुमालोक्य शुक्रस्य परिदेवनम् ।
तन्निमित्तविशेषोक्त्या स्वभावश्चोपदिश्यते ॥ १ ॥
इति प्रागुक्तप्रकाराः जागतीः सांसारिकीर्गतीर्विचारयन्तः सन्तः
समङ्गातटाद्भृग्वाश्रमं प्रति प्रचेलुः प्रचलिताः । चञ्चलासव इत्यनेन
प्राणक्रिययैव तेषां चलनोपचारो नत्वात्मनि क्रियास्तीति द्योतनाय ॥ १ ॥
क्रमादाकाशमाक्रम्य निर्गत्याम्बुदकोटरैः ।
सम्प्रापुः सिद्धमार्गेण क्षणान्मन्दरकन्दरम् ॥ २ ॥
अम्बुदकोटरैर्मेघच्छिद्रैः ॥ २ ॥
अधित्यकायां तस्याद्रेरार्द्रपर्णावगुण्ठिताम् ।
ददर्श भार्गवः शुष्कां पूर्वजन्मोद्भवां तनुम् ॥ ३ ॥</description>
    </item>
    
    <item>
      <title>१६</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/16/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/16/</guid>
      <description>षोडशः सर्गः १६
श्रीवसिष्ठ उवाच ।
अथाक्षिप्य वचस्तस्य तनयस्य तथा भृगोः ।
उवाच भगवान्कालो वचो गम्भीरनिःस्वनः ॥ १ ॥
कालवाक्याद्गते काले प्रवेशः स्वतनौ पुनः ।
शुक्रस्य दैत्यगुरुता जीवन्मुक्तिश्च वर्ण्यते ॥ १ ॥
तथा प्राग्वर्णितप्रकारं भृगोस्तनयस्य शुक्रस्य वचः
परिदेवनवाक्यमाक्षिप्य अयुक्तत्ववर्णनेन निरस्य ॥ १ ॥
काल उवाच ।
समङ्गातापसीमेतां तनुं सन्त्यज्य भार्गव ।
प्रविशेमां तनुं साधो नगरीमिव पार्थिवः ॥ २ ॥
काले पूर्वजया तन्वा तपः कृत्वा तया पुनः ।
गुरुत्वमसुरेन्द्राणां कर्तव्यं भवतानघ ॥ ३ ॥</description>
    </item>
    
    <item>
      <title>१७</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/17/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/17/</guid>
      <description>सप्तदशः सर्गः १७
श्रीराम उवाच ।
भगवन्भृगुपुत्रस्य प्रतिभासानुभूतितः ।
यथैषा सफला जाता तथान्यस्य न किं भवेत् ॥ १ ॥
शुद्धानामिह चित्तानां सत्यसङ्कल्पतोच्यते ।
वासनादृष्टतुल्यत्वे मेलनं च परस्परम् ॥ १ ॥
ननु शुक्रस्याप्सरः स्वर्गादिमनोराज्यस्य चिरं भोगेन
साफलयमिवान्येषामपि तस्य तथात्वं किं न स्यादिति रामः शङ्कते -
भगवन्निति । या भानोरथिकी प्रतिभा सैषा यथा स्वर्गाद्यनुभूतितः सफला
जाता तथा अन्येषामपि किं न भवेदित्यन्वयः ॥ १ ॥
श्रीवसिष्ठ उवाच ।
इयं प्रथममुत्पन्ना सा तनुर्ब्रह्मणः पदात् ।</description>
    </item>
    
    <item>
      <title>१८</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/18/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/18/</guid>
      <description>अष्टादशः सर्गः १८
श्रीवसिष्ठ उवाच ।
सर्वसंसृतिखण्डेषु भूतबीजकलात्मनः ।
तन्मात्रप्रतिभासस्य प्रतिभासेन भिन्नता ॥ १ ॥
मलिनानां तु मलिनैर्योगोऽवस्थाविशोधतः ।
तन्मात्रयुक्तिर्विज्ञस्य परसङ्गश्च वर्ण्यते ॥ १ ॥
शुद्धमनोराज्यस्य शुद्धैर्मलिनैश्च सम्मेलनप्रकार उक्तः । इदानीं
मलिनानां मलिनैर्मेलनप्रकारं जाग्रदाद्यवस्थानां
द्रष्टृदृश्यादीनां च विशोधनेन चरमश्लोकोक्ततन्मात्रयुक्तिं
[युक्तितया इति पाठः] तया परसङ्गप्राप्तिं च व्युत्पादयितुं
प्रागुक्तं
जाग्रदादिप्रपञ्चभेदमसाधारणस्वात्मप्रतिभासाधीनप्रतिभासेन
साधयति - सर्वेति । सर्वेषां जीवानां स्वस्वकल्पितसंसृतिरूपेषु
सृष्टिसंसृतेः खण्डेषु शकलेषु भूतात्मनः स्थूलस्य बीजात्मनः
सूक्ष्मस्य कलनं कला लिङ्गभावोन्मुखता तदात्मनः कारणरूपस्य
प्रपञ्चस्य प्रतिजीवं भिन्नता योक्ता सा स एव तन्मात्रः प्रतिभासते नान्यदिति</description>
    </item>
    
    <item>
      <title>१९</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/19/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/19/</guid>
      <description>एकोनविंशः सर्गः १९
श्रीवसिष्ठ उवाच ।
जीवबीजं परं ब्रह्म सर्वत्र खमिव स्थितम् ।
तेन जीवोदरजगत्यपि जीवोऽस्त्यनेकधा ॥ १ ॥
यथोपास्तिफलावाप्तिर्बोधात्सत्यात्मसंस्थितिः ।
जाग्रत्स्वप्नसुषुप्तीनां स्थितिस्तुर्यस्य चोच्यते ॥ १ ॥
ननु जीवान्तर्जीवपरम्पराकल्पनायां बाह्यबाह्यजीवा
आन्तरान्तरजीवजगतामधिष्ठानत्वाद्बीजं स्युस्तथान्तरान्तराणां
बाह्यबाह्यजीवात्मभावबोधात्तत्तद्भावप्राप्तिक्रमेण सर्वबाह्यजीवस्य
ब्रह्मबोधोदये मुक्तिर्युक्ता नान्तराणां साक्षाद्ब्रह्माबोधाद्ब्रह्मणस्तत्र
तत्रासन्निधानेआधिष्ठानत्वलक्षणबीजत्वासम्भवात्तत्सम्भवे च सर्वेषां
तुल्यतया तत्तदन्तःसत्त्वकलना निर्मूला स्यादित्याशङ्क्य
जीवोदरजगज्जीवानामपि ब्रह्मैवाधिष्ठानत्वाद्बीजमिति साधयति -
जीवबीजमिति । तेन सर्वत्र स्थितत्वेन हेतुना ॥ १ ॥
चिद्घनैकघनात्मत्वाज्जीवान्तर्जीवजातयः ।
कदलीदलवत्सन्ति कीता इव धरोदरे ॥ २ ॥
एकान्तरेकस्तदन्तरप्येक इति परम्पराकल्पनायां कदलीदलवदेकैकान्तर्वहव</description>
    </item>
    
    <item>
      <title>२०</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/20/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/20/</guid>
      <description>विंशः सर्गः २०
श्रीवसिष्ठ उवाच ।
एतत्ते कथितं सर्वं मनोरूपनिरूपणम् ।
मया राघव नान्येन केनचिन्नाम हेतुना ॥ १ ॥
विश्वं हि मनसो भ्रान्तिः सत्यात्मानवलम्बिनः ।
सत्यात्मालम्बने चेतो विश्वं चात्मेति वर्ण्यते ॥ १ ॥
प्राग्वर्णितजाग्रदादिस्वरूपवर्णनस्य प्रस्तुतार्थसम्बन्धं दर्शयति -
एतदिति । मनोरूपं निरूप्यते यथावद्बोध्यते येन उपायेन तत्तथाभूतम् ।
मनःस्वभावपरिज्ञानाय जाग्रदादिवर्णनं प्रस्तुतं नान्येन
प्रयोजनेनेत्यर्थः ॥ १ ॥
दृढनिश्चयवच्चेतो यद्भावयति भूरिशः ।
तत्तां यात्यनलाश्लेषादयःपिण्डोऽग्नितामिव ॥ २ ॥
अनेन मनसः कीदृशः स्वभावः परिज्ञात इति
चेद्दृढभावितार्थाकारधारणस्वभाव इत्याह - दृढेति ॥ २ ॥</description>
    </item>
    
    <item>
      <title>२१</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/21/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/21/</guid>
      <description>एकविंशः सर्गः २१
श्रीराम उवाच ।
भगवन्सर्वधर्मज्ञ संशयो यो महानयम् ।
हृदि व्यावर्तते लोलः कल्लोल इव सागरे ॥ १ ॥
विशुद्धे कल्पकाभावान्मनःकॢप्तिर्न युज्यते ।
अविशुद्धे मनःसिद्धेर्नानामतविकल्पनाः ॥ १ ॥
यदतुच्छमनायासमनुपाधि गतभ्रमम् । यत्नात्तदनुसन्धानं कुर्विति
गुरुणोक्तो रामः स्वबुद्धिकौशलेन तदनुसन्धाय तत्र
मनःकल्पनायोग्यतामपश्यन्प्रागुक्तायां तत्र
मनःकल्पनायामाश्वासमलभमानोऽर्धविकासितमतिः प्रष्टुकामो
गुरुमभिमुखीकृत्य संशयं दर्शयति - भगवन्निति । सर्वधर्मज्ञेति
शिष्याशयपरिज्ञानकौशलद्योतनाय विशेषणम् ॥ १ ॥
दिक्कालाद्यनवच्छिन्ने तते नित्ये निरामये ।
म्लाना संविन्मनोनाम्नी कुतः केयमुपस्थिता ॥ २ ॥
दिक्कृतपरिच्छेदाभावात्तते कालकृतपरिच्छेदाभावान्नित्ये
आदिपदोपात्तवस्तुकृतपरिच्छेदविरहान्निरामये । म्लाना विषयाकारकलुषा ।</description>
    </item>
    
    <item>
      <title>२२</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/22/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/22/</guid>
      <description>द्वाविंशः सर्गः २२
श्रीवसिष्ठ उवाच ।
जन्तोः कृतविचारस्य विगलद्वृत्तिचेतसः ।
मननं त्यजतो ज्ञात्वा किञ्चित्परिणतात्मनः ॥ १ ॥
इह प्ररूढबोधस्य सर्वदोषपरिक्षयः ।
प्रसादः सुविशुद्धात्मदर्शनं चोपवर्ण्यते ॥ १ ॥
ज्ञानफलजीवन्मुक्तावस्थानुभवप्रकारं प्रपञ्चयिष्यन्
श्रवणमननाद्युपचयक्रमेण यथा यथा ज्ञानदार्ढ्यं तथा तथा
दोषक्षयप्रकर्षं प्रथमं दर्शयति - जन्तोरित्यादिना ।
समाध्यभ्यासेन क्रमाद्बाह्यमननमात्ममननं च त्यजतः किञ्चित्परिणतो
विशुद्धात्माकारतया विश्रान्त आत्मा मनो यस्य तथाविधस्य जन्तोरधिकारिणो
जीर्णजाड्ये आत्माम्भसा एकत्वं व्रजति सति विज्ञानवशतः स्वभावः
प्रसीदतीत्यनेनान्वयः [अष्टमश्लोकस्थेनेत्यर्थः] ॥ १ ॥
दृश्यं सन्त्यजतो हेयमुपादेयमुपेयुषः ।
द्रष्टारं पश्यतो दृश्यमद्रष्टारमपश्यतः ॥ २ ॥</description>
    </item>
    
    <item>
      <title>२३</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/23/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/23/</guid>
      <description>त्रयोविंशः सर्गः २३
श्रीवसिष्ठ उवाच ।
य उत्तमपदालम्बी चक्रभ्रमवदास्थितः ।
शरीरनगरीराज्यं कुर्वन्नपि न लिप्यते ॥ १ ॥
शरीरनगरे राज्यं प्रबुद्धस्यात्र वर्ण्यते ।
विनोदोसक्तसद्भोगैर्मनोजयसुखोदयः ॥ १ ॥
जीवन्मुक्तस्य शरीरनगरीराज्यं वर्णयिष्यन् रामस्य तज्जिज्ञासां
प्रश्नप्रयोजिकामुत्थापयति - शरीरेति । निवृत्ते घटोत्पादनप्रयोजने
यावद्वेगं कुलालचक्रभ्रमवद्यावत्प्रारब्धक्षयं
देहधारणव्यवहारमास्थितो जीवन्मुक्तः इत्यर्थः । न लिप्यते
सत्यत्वाभिमानाभावादिति भावः ॥ १ ॥
तस्येयं भोगमोक्षार्थं तज्ज्ञस्योपवनोपमा ।
सुखायैव न दुःखाय स्वशरीरमहापुरी ॥ २ ॥
क्रीडाविनोदहेतुत्वादुपवनोपमा ॥ २ ॥
श्रीराम उवाच ।
नगरीत्वं शरीरस्य कथं नाम महामुने ।</description>
    </item>
    
    <item>
      <title>२४</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/24/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/24/</guid>
      <description>चतुर्विंशः सर्गः २४
श्रीवसिष्ठ उवाच ।
महानरकसाम्राज्ये मत्तदुष्कृतवारणाः ।
आशाशरशलाकाढ्या दुर्जया हीन्द्रियारयः ॥ १ ॥
इह प्राबल्यमक्षाणां जयोपायश्च वर्ण्यते ।
तेन प्रसादबोधाभ्यां वासनाक्षय ईर्यते ॥ १ ॥
तत्रेन्द्रियजये उपायप्रयत्नाधिक्यं विधित्सुरिन्द्रियाणां दुर्जयतामाह -
महानरकेति ।
तपनाऽवीचिमहारौरवरौरवसङ्घातकालसूत्रसञ्ज्ञकमहानरक##-
वारणा गजा येषाम् । आशास्तृष्णास्ता एव शरशलाकास्ताभिराढ्याः ॥ १ ॥
स्वाश्रयं प्रथमं देहं कृतघ्ना नाशयन्ति ये ।
ते कुकार्यमहाकोशा दुर्जयाः स्वेन्द्रियारयः ॥ २ ॥
कुकार्याणि पापानि तान्येव महान्तः कोशा धनसञ्चया येषाम् ॥ २ ॥
कलेवरालयं प्राप्य विषयामिषगृध्नुकाः ।</description>
    </item>
    
    <item>
      <title>२५</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/25/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/25/</guid>
      <description>पञ्चविंशः सर्गः २५
श्रीवसिष्ठ उवाच ।
अस्मिन्विहरतो लोके लोकारामस्य धीमतः ।
श्रेयसे तिष्ठतो यत्नमुत्तमार्थाभिधायिनः ॥ १ ॥
सेनापतीनां त्रिदशैः शम्बरस्यात्र सूदनम् ।
दामव्यालकटोत्पत्तिस्तैर्जयाशा च वर्ण्यते ॥ १ ॥
निर्वासनस्यापि शनैर्वासनासञ्चयेन देहाद्यभिमानजनने
जन्ममरणपरम्परा भवति किं पुनर्विवेकविरलवासनस्येति
कैमुतिकन्यायप्रदर्शनमुखेनेषदात्मव्युत्पन्नानामलब्धपूर्णनिष्ठाना
ं मन्दमध्यमाधिकारिणां
वासनोच्छेदप्रयत्नदार्ढ्यावश्यकताप्रदर्शनपरां
दामव्यालकटाख्यायिकां विवक्षुर्वसिष्ठो रामस्य
तच्छुश्रूषोत्पादनायोक्तमेव विविच्य पुनरनुवदति - अस्मिन्निति द्वाभ्याम् ।
लोका जना आरमन्ते विश्राम्यन्त्यस्मिन्निति लोकारामस्तस्य ते यत्नं तिष्ठतः
अनुतिष्ठतः उत्तमान् शमदमाद्यर्थानभिधत्ते स्वात्मनि प्रकाशयति
तच्छीलस्य ॥ १ ॥
दामव्यालकटन्यायो मा ते भवतु राघव ।</description>
    </item>
    
    <item>
      <title>२६</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/26/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/26/</guid>
      <description>षड्विंशः सर्गः २६
श्रीवसिष्ठ उवाच ।
इति निर्णीय दैत्येन्द्रो दामव्यालकटान्विताम् ।
सेनां सम्प्रेषयामास भूतलं देवनाशिनीम् ॥ १ ॥
दामव्यालकटादीनामुद्भूतानां रसातलात् ।
दैवतैः सह सङ्ग्रामो वर्ण्यतेऽत्र महोद्भटः ॥ १ ॥
इति विजेष्यते इत्यादिपूर्वोक्तप्रकारेण ॥ १ ॥
दैत्याः सागरकुञ्जेभ्यः कन्दरेभ्यश्च सायुधाः ।
उदगुर्भीमनिर्ह्रादाः सपक्षगिरिलीलया ॥ २ ॥
सागरेभ्यो वेलावनकुञ्जेभ्यो गिरिकन्दरेभ्यश्च यथामार्गलाभं उदगुः
ऊर्ध्व निश्चक्रमुः ॥ २ ॥
रोदसीकोटरं हस्तप्रहारहतभास्करम् ।
दानवाः पूरयामासुर्दामव्यालकटैधिताः ॥ ३ ॥
हस्तप्रहारैर्हतो निस्तेजस्कः कृतो भास्करो यस्मिंस्तथाविधं
रोदस्योर्द्यावापृथिव्योः कोटरमन्तरालाकाशम् । दामव्यालकटैरेधिता</description>
    </item>
    
    <item>
      <title>२७</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/27/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/27/</guid>
      <description>सप्तविंशः सर्गः २७
श्रीवैष्ठ उवाच ।
तस्मिंस्तदा वर्तमाने घोरे समरसम्भ्रमे ।
देवासुरशरीरेषु गर्तेष्वभ्रोदरेष्विव ॥ १ ॥
देवाः पराजितास्तेभ्यः प्रपन्नेभ्योऽत्र पद्मभूः ।
प्राह दैत्यवधोपायं वासनोपचयं चिरात् ॥ १ ॥
देवासुरशरीरेषु जातेषु गर्तेषु व्रणेषु असृक्प्रवाहेषु वहत्स्विति परेणान्वयः
॥ १ ॥
वहत्स्वसृक्प्रवाहेषु गङ्गापूरेष्विवाम्बरात् ।
दाम्नि वेष्टितदेवौघकृतक्ष्वेडाघनारवे ॥ २ ॥
वेष्टितदेवौघं यथा स्यात्तथा कृतः क्ष्वेडा सिंहनादरूपो महारवो येन
॥ २ ॥
व्याले निजकराकृष्टिपिष्टसर्वसुरालये ।
कटे कठिनसंरम्भसङ्गरक्षपितामरे ॥ ३ ॥
आकृष्टिराकर्षणं तया पिष्टाः सञ्चूर्णिताः सर्वसुरालया येन ॥ ३ ॥</description>
    </item>
    
    <item>
      <title>२८</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/28/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/28/</guid>
      <description>अष्टाविंशः सर्गः २८
श्रीवसिष्ठ उवाच ।
इत्युक्त्वा भगवान्देवांस्तत्रैवान्तर्धिमाययौ ।
वेलावनितटे शब्दं कृत्वेवाम्बुतरङ्गकः ॥ १ ॥
विश्रान्तानां पुनर्युद्धं विस्तरेणात्र वर्ण्यते ।
देवानां दानवानां च चिरमावासनोदयात् ॥ १ ॥
अम्बुनस्तरङ्गको वेलापदसान्निध्यात्समुद्रतरङ्ग इति गम्यते ॥ १ ॥
सुरास्त्वाकर्ण्य तद्वाक्यं जग्मुः स्वाभिमतां दिशम् ।
कमलामोदमादाय वनमालामिवानिलाः ॥ २ ॥
स्वाभिमतां स्वाभिप्रेतां तत्तद्दिक्पालाधिष्ठितदिशम् ।
स्वाभिमतामित्येतद्वनमालाया अपि विशेषणम् ॥ २ ॥
दिनानि कतिचित्स्वेषु कान्तेषु स्थिरकान्तिषु ।
द्विरेफा इव पद्मेषु मन्दिरेषु विशश्रमुः ॥ ३ ॥
विशश्रमुर्विश्रान्ताः ॥ ३ ॥</description>
    </item>
    
    <item>
      <title>२९</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/29/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/29/</guid>
      <description>एकोनत्रिंशः सर्गः २९
श्रीवसिष्ठ उवाच ।
एवम्प्रायाकुलारम्भैरसुरैरसुहारिभिः ।
सहसा हृतसंरब्धैरारब्धः सुमहान् रणः ॥ १ ॥
प्राप्तदेहाभिमानानां दामादीनां सुरैर्मृधे ।
विषादो वर्ण्यते पश्चात्पलायनपराजयौ ॥ १ ॥
एवम्प्रायाः प्राग्वर्णितप्रकारा आकुला व्यग्रप्राया आरम्भा येषां
तैरसुहारिभिरसुरैः सुमहान् रण आरभ्दः ॥ १ ॥
माययाथ विवादेन सन्धिना विग्रहेण च ।
पलायनेन धैर्येण च्छन्नगोपायनेन च ॥ २ ॥
स सङ्गरो देवैः कदाचिन्मायया विवादेन वाग्युद्धमात्रेण दानाद्युपायैः
सन्धिना कदाचिद्विग्रहेण कदाचित्पलायनेन प्रच्छन्नतया स्थित्वा
स्वजनगोपायनेन ॥ २ ॥
कार्पण्येनास्त्रयुद्धेन स्वान्तर्धानैश्च भूरिशः ।</description>
    </item>
    
    <item>
      <title>३०</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/30/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/30/</guid>
      <description>त्रिंशः सर्गः ३०
श्रीवसिष्ठ उवाच ।
इति तुष्टेषु देवेषु दानवेषु हतेषु च ।
दामव्यालकटा [दामव्यालकटादीनां इति षष्ठीबहुवन्वनान्तः
पाठः प्राङ्मुद्रिते आदर्शान्तरे च लभ्यते तत्स्वारस्यं तु
धीधिषणेभ्य एव समधिगन्तव्यम्] दीना बभूवुर्भयविह्वलाः ॥ १ ॥
पाताले यमदग्धानामत्र जन्मपरम्परा ।
काश्मीरदेशमत्स्यान्ता दामादीनां प्रकीर्त्यते ॥ १ ॥
इत्यनया रीत्या दानवेषु हतेषु सत्सु । देवेषु तुष्टेष्विति
पाठक्रमादर्थक्रमबलीयस्त्वाद्योज्यम् । दीना विषण्णाः ॥ १ ॥
जज्वाल कुपितः क्वेति कल्पान्ताग्निरिव ज्वलन् ।
शम्बरः शमितानीको दामव्यालकटान्प्रति ॥ २ ॥
शम्बरो दामव्यालकटान्प्रति कुपितः सन् क्वेति पृच्छन् जज्वालेत्यर्थः ॥ २ ॥</description>
    </item>
    
    <item>
      <title>३१</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/31/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/31/</guid>
      <description>एकत्रिंशः सर्गः ३१
श्रीवसिष्ठ उवाच ।
अतः प्रबोधाय तव वच्मि राम महामते ।
दामव्यालकटन्यायो मा तेऽस्त्विति तु लीलया ॥ १ ॥
अर्थच्युतिरनर्थाप्तिरहम्मानादिहोच्यते ।
तथा दामादिभावानां सत्त्वासत्त्वनिराक्रिया ॥ १ ॥
पूर्वोक्तं स्मारयन् प्रकृतकथां तत्र योजयति - अत इति ॥ १ ॥
अविवेकानुसन्धानाच्चित्तमापदमीदृशीम् ।
अनन्तभवदुःखाय परिगृह्णाति हेलया ॥ २ ॥
अविवेकानुसन्धानाद्विवेकानुसन्धानाभावात् । ईदृशीं अभिमानलक्षणां
आपदम् ॥ २ ॥
क्व किलामरविध्वंसिशम्बरानीकनाथता ।
क्व तापतप्तजम्बालजालजर्जरमीनता ॥ ३ ॥
प्राक्तननिरभिमानितायाः पश्चात्तनाभिमानस्य च फलतो महदन्तरं
दर्शयति - क्व किलेत्यादिना ॥ ३ ॥</description>
    </item>
    
    <item>
      <title>३२</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/32/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/32/</guid>
      <description>द्वात्रिंशः सर्गः ३२
श्रीराम उवाच ।
सतामप्यसतामेव बालयक्षपिशाचवत् ।
दामव्यालकटादीनां दुःखस्यान्तः कथं भवेत् ॥ १ ॥
मत्स्यसारसजन्माप्त्या वियुक्ता राजसद्मनि ।
मशकादितनुष्वाप्तज्ञानास्ते मुक्तिमाययुः ॥ १ ॥
अज्ञबुद्ध्या सतामपि परमार्थतोऽसतामेव दुःखस्यान्तो मोक्षः कथं
भवेत् । कदा भविष्यतीति यावत् ॥ १ ॥
श्रीवसिष्ठ उवाच ।
दामव्यालकुटुम्बैस्तैस्तदैव यमकिङ्करैः ।
प्रार्थितेन यमेनोक्तमिदं शृणु रघूद्वह ॥ २ ॥
दामव्यालकटानां कुटुम्बैर्बान्धवभूतैर्यमकिङ्करैः ॥ २ ॥
यदा वियोगमेष्यन्ति श्रोष्यन्ति च निजां कथाम् ।
दामादयस्तदा मुक्ता भविष्यन्तीत्यसंशयम् ॥ ३ ॥</description>
    </item>
    
    <item>
      <title>३३</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/33/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/33/</guid>
      <description>त्रयस्त्रिंशः सर्गः ३३
श्रीवसिष्ठ उवाच ।
सर्वातिशयसाफल्यात्सर्वं सर्वत्र सर्वदा ।
सम्भवत्येव तस्मात्त्वं शुभोद्योगं न सन्त्यज ॥ १ ॥
वर्ण्यतेऽत्र शुभोद्योगसाधुसच्छास्त्रवैभवम् ।
बन्धोऽहङ्कारतस्तस्य त्यागान्मुक्तिश्च विस्तरात् ॥ १ ॥
वक्ष्यमाणस्य शुभोद्योगादेः सेवनोत्कर्षे फलावश्यम्भावं दर्शयितुं
सामान्यन्यायं दर्शयति - सर्वेति । सर्वेषां साधनातिशयानां
साफल्यनियमात्सर्वत्र दृष्टकृस्।इसेवादिसाधने शास्त्रीयमोक्षसाधने
शुभोद्योगादौ च सर्व स्वस्वानुरूपं फलं सम्भवत्येव न कदापि
वैफल्यं तस्मान्मोक्षफलार्थी त्वमपि शुभोद्योगं कदापि न
सन्त्यजेत्यर्थः ॥ १ ॥
मित्रस्वजनबन्धूनां नन्दिनानन्ददायिना ।
सरसीशानमासाद्य मृत्युरप्युपनिर्जितः ॥ २ ॥
तत्र शास्त्रीयशुभोद्योगस्यासाध्यं किञ्चिन्नास्त्येवेति दर्शयितुं</description>
    </item>
    
    <item>
      <title>३४</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/34/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/34/</guid>
      <description>चतुस्त्रिंशः सर्गः ३४
श्रीवसिष्ठ उवाच ।
अत्र ते शृणु वक्ष्यामि दामादिषु गतेष्वथ ।
यद्वृत्तं शम्बरस्यैव नगरे नगसन्निभे ॥ १ ॥
भीमभासदृढैः कृत्तैर्देवैरभ्यर्थितो हरिः ।
शम्बरं निजघानात्र ते च मुक्ता विवासनाः ॥ १ ॥
ज्ञानविवेकयोरभावे सम्पन्नमपि निर्वासनत्वं दुरभ्यासेन विहन्यते ।
तयोर्दार्ढ्ये तु तस्य ह न देवाश्च नाभूत्या ईशते आत्मा ह्येषां स भवति इति
श्रुत्युक्तदिशा न देवैरपि पुनर्बन्धः कर्तुं शक्य इत्यर्थे
भीमभासदृढन्यायं निदर्शयितुमुपक्रमते - अत्रेत्यादिना । अत्र
भावादहङ्कृतिं त्यक्त्वेत्यादिवर्णितेऽर्थे । नगसन्निभे सम्पदा मेरुसदृशे</description>
    </item>
    
    <item>
      <title>३५</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/35/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/35/</guid>
      <description>पञ्चत्रिंशः सर्गः ३५
श्रीवसिष्ठ उवाच ।
जयन्ति ते महाशूराः साधवो यैर्विनिर्जितम् ।
अविद्यामेदुरोल्लासैः स्वमनो विषयोन्मुखम् ॥ १ ॥
इह चित्तशमोपायो भोगेच्छात्याग उच्यते ।
सत्सङ्गमविवेकात्मबोधरूढसमाधियुक् ॥ १ ॥
तत्र मनोनिग्रह एव मुख्योपायोऽन्ये तदर्था इत्याशयेन तमेव प्रथमं
प्रशंसन्प्रस्तौति - जयन्तीति द्वाभ्याम् ॥ १ ॥
संसारस्यास्य दुःखस्य सर्वोपद्रवदायिनः ।
उपाय एक एवास्ति मनसः स्वस्य निग्रहः ॥ २ ॥
श्रूयतां ज्ञानसर्वस्वं श्रुत्वा चैवावधार्यताम् ।
भोगेच्छामात्रको बन्धस्तत्त्यागो मोक्ष उच्यते ॥ ३ ॥
मनोनिग्रहोपायेषु भोगेच्छात्यागो मुख्य इत्याह - श्रूयतामिति ॥ ३ ॥</description>
    </item>
    
    <item>
      <title>३६</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/36/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/36/</guid>
      <description>षट्त्रिंशः सर्गः ३६
श्रीराम उवाच ।
यथेदृशं स्थितं विश्वं विश्वातीते चिदात्मनि ।
तन्मे कथय हे ब्रह्मन् पुनर्बोधविवृद्धये ॥ १ ॥
स्वतः स्थिता ह्यसक्तैव चित्सर्वत्र स्थितोच्यते ।
चित्स्थित्या सर्वभावानां स्थितिर्न पृथगित्यपि ॥ १ ॥
इदानीं मुख्यं प्रकरणार्थ जगत्स्थितिस्वरूपं जिज्ञासुः श्रीरामः
पृच्छति - यथेति । ईदृशं प्राग्वर्णितप्रकारम् ॥ १ ॥
श्रीवसिष्ठ उवाच ।
यथोर्मयोऽनभिव्यक्ता भाविनः पयसि स्थिताः ।
न स्थिताश्चात्मनोऽन्यत्वाच्चित्तत्वे सृष्टयस्तथा ॥ २ ॥
ब्रह्मसत्तयैव जगत्स्थितिर्न पृथक् । प्राणिनां पृथक्स्वसत्तया
जगत्स्थितिप्रत्ययस्तु ब्रह्मास्वरूपस्थित्यबोधनिबन्धन इति समाधातुकामो</description>
    </item>
    
    <item>
      <title>३७</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/37/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/37/</guid>
      <description>सप्तत्रिंशः सर्गः ३७
श्रीवसिष्ठ उवाच ।
इत्थं स्थिरतराकाराः संसारावलयोऽभितः ।
स्वभावाद्ब्रह्मणः सर्वाः पुनरायान्ति यान्ति च ॥ १ ॥
आत्मनोऽनात्मभावोऽयमविद्याकामकर्मभिः ।
बोधादकामान्नैष्कर्म्यात्स्वरूपावस्थितिस्ततः ॥ १ ॥
चित्स्वरूपस्थितिरेव जगत्स्थितिश्चित एव जगद्रूपेणावस्थानादिति वक्तुं
प्रागुक्तमनुवदति - इत्थमिति ॥ १ ॥
स्वतः सर्वमिदं जातमन्योन्यं हेतुतां गतम् ।
अन्योन्यमभिनश्यत्तत्स्वत एव विलीयते ॥ २ ॥
अन्योन्यं हेतुतां गतमिदं जगत्स्वतः स्वाधिष्ठानचैतन्यादेव जातम् ।
एवमग्रेऽपि ॥ २ ॥
स्वतोऽस्पन्दोऽपि तु स्पन्दो यथाऽगाधजलोदरे ।
तथैवेयमसत्सच्च चिदेव परिदृश्यते ॥ ३ ॥
यथा अगाधजलोदरे जलाव्याप्तदेशाभावाज्जलस्य स्पन्दोऽप्यस्पन्दस्तथेत्यर्थः</description>
    </item>
    
    <item>
      <title>३९</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/39/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/39/</guid>
      <description>एकोनचत्वारिंशः सर्गः ३९
श्रीराम उवाच ।
भगवन्नेवं स्थिते परे ब्रह्मण्येव विद्यमाने कुत
एवाभित्तिचित्ररूपायाः सृष्टेरगम इति कथय महात्मन् ॥ १ ॥
ब्रह्मणः सर्वशक्तित्वं रामव्यामोहविस्तरः ।
तद्बोधाय वसिष्ठस्य विमर्शादीह कीर्त्यते ॥ १ ॥
अज्ञदृष्टावेव स्थितो रामो गुरुवचनविश्वासात्परोक्षतयैव पूर्णतास्थितिं
पर्यालोच्य विरोधं मन्यमानः शङ्कते - भगवन्निति । एवं
त्वदुक्तरीत्या बन्धमोक्षादेरसम्भवे स्थिते सति ॥ १ ॥
श्रीवसिष्ठ उवाच
राजपुत्र ब्रह्मतत्त्वमेवेदमावर्तते यस्मात्सर्वशक्ति तत्तस्मात्सर्वाः
शक्तयो ब्रह्मणि दृश्यन्ते ॥ २ ॥
किमसावज्ञदृष्टाववस्थितः शङ्कते उताभिज्ञतां
काञ्चित्प्राप्तोऽन्तरालवतीं सन्निति परीक्षितुं वसिष्ठः</description>
    </item>
    
    <item>
      <title>४०</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/40/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/40/</guid>
      <description>चत्वारिंशः सर्गः ४०
श्रीराम उवाच ।
उत्पत्तिः कथमेतेषां जीवानां ब्रह्मणः पदात् ।
कियती कीदृशी चेति विस्तरेण वद प्रभो ॥ १ ॥
वर्ण्यते जीवभेदानामिहोत्पत्तिरुपाधिभिः ।
तेषां तदुपधीनां च ब्रह्मभावश्च विस्तरात् ॥ १ ॥
प्रश्नः स्पष्टः । यद्यपि जीवभेदानामुत्पत्तिरुत्पत्तिप्रकरणे विस्तरेण वर्णितेति
न पुनः प्रश्नार्हा तथापि करिष्यमाणस्याक्षेपस्योत्थानाय विशेषबुभुत्सया
च पुनः प्रश्नो बोध्यः ॥ १ ॥
श्रीवसिष्ठ उवाच ।
उत्पद्यन्ते यथा चित्रा ब्रह्मणो भूतजातयः ।
यथा नाशं प्रयान्त्येता यथा मुक्ता भवन्ति हि ॥ २ ॥</description>
    </item>
    
    <item>
      <title>४१</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/41/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/41/</guid>
      <description>एकचत्वारिंशः सर्गः ४१
श्रीराम उवाच ।
क्षीरोदकुक्षितुल्याभिः शीतलामलदीप्तिभिः ।
तवोक्तिभिर्विचित्राभिर्गम्भीराभिरिवाभितः ॥ १ ॥
कलनादिविशेषाणां माया मूलमिहोच्यते ।
दुर्वचा सा चिकित्स्यैव न विचिन्त्या मृषेत्यपि ॥ १ ॥
पूर्व सर्वत्र कलनैव मन आदिद्वैतकल्पनाया मूलमित्युक्तम् इदानीं
निर्विकारेऽद्वये कलनाया निमित्तमसम्भावयंस्तत्प्रष्टुकामो रामो
गुरोरादराय प्राक्तनोक्तीः प्रशंसमानः प्रथमं स्वव्यामोहमुद्गिरति ##-
चन्द्रतुल्याभिरित्यर्थः । अत एव शीतलामलदीप्तिभिरिति विशेषणम् । आन्ध्यं
व्यामोहतमः । प्रावृषि लोलान्यभ्राणि यस्मिन् ॥ १ ॥
क्षणमान्ध्यमिवाप्नोमि क्षणं यामि प्रकाशताम् ।
शान्तातपलवः प्रावृड्लोलाभ्र इव वासरः ॥ २ ॥</description>
    </item>
    
    <item>
      <title>४२</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/42/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/42/</guid>
      <description>द्विचत्वारिंशः सर्गः ४२
श्रीवसिष्ठ उवाच ।
कुपितस्यासतोऽप्यस्य प्रेक्षामात्रविनाशिनः ।
अविद्याविततव्याधेरौषधं शृणु राघव ॥ १ ॥
अनन्तशक्तेश्चिद्भूम्नो वासनाघनताक्रमात् ।
वर्ण्यते विस्तरेणात्र जीवावतरणक्रमः ॥ १ ॥
एवमविद्याव्याधिमुपवर्ण्य तच्चिकित्सोपायं बहुभिः सर्गैर्वक्तुं प्रतिजानीते
कुपितस्येति ॥ १ ॥ यां तां कथयितुं जातिं राम राजससात्त्विकीम् ।
मनोवीर्यविचारार्थं प्रस्तुतोऽस्मीह तां शृणु ॥ २ ॥
तदर्थं जीवावतरणक्रमं वर्णयितुं चत्वारिंशे सर्गे तासां
सम्यक्प्रवक्ष्यामि तावद्राजससात्त्विकीः इति यत्प्रतिज्ञातं तच्छेषवर्णनमिति
स्मारयति - यां तामिति ॥ २ ॥
यत्तदप्यमृतं ब्रह्म सर्वव्यापि निरामयम् ।</description>
    </item>
    
    <item>
      <title>४३</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/43/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/43/</guid>
      <description>त्रिचत्वारिंशः सर्गः ४३
श्रीवसिष्ठ उवाच ।
एवं जीवाश्चितो भावा भवभावनयोहिताः ।
ब्रह्मणः कल्पिताकाराल्लक्षशोऽप्यथ कोटिशः ॥ १ ॥
जीवानां कर्मगतयः प्रपञ्च्यन्तेऽत्र विस्तरात् ।
विवेकादेः सुदौर्लभ्यान्मुक्तिः केषाञ्चिदित्यपि ॥ १ ॥
एवं मनसः स्वबन्धकत्वप्रकारमुपवर्ण्य
तदुपहितचिद्रूपजीवानामामोक्षं संसारस्थितिप्रकारवैचित्र्यं
वर्णयिष्यंस्तत्सङ्गतिप्रदर्शनाय प्रागुक्तजीवोत्पत्तिं प्रकारभेदैरनुवदति
एवमित्यादिना । चितः भावा औपाधिका विभावरूपा जीवा भवभावनया
संसारवासनया ऊहिताः प्रवाहिताः । इट् छान्दसः । पूर्ववासनानुसारेण
कल्पिताकाराद्ब्रह्मणः सकाशाज्जाता इत्यादिपरेणान्वयः ॥ १ ॥ असङ्ख्याताः पुरा जाता जायन्ते चापि वाद्य भोः ।
उत्पतिष्यन्ति चैवाम्बुकणौघा इव निर्झरात् ॥ २ ॥</description>
    </item>
    
    <item>
      <title>४४</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/44/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/44/</guid>
      <description>चतुश्चत्वारिंशः सर्गः ४४
श्रीराम उवाच ।
क्रमेणानेन येनाप्ता जीवेन स्थितिरात्मनः ।
स कथं भगवन्देहं समाधत्तेऽस्थिपञ्जरम् ॥ १ ॥
मुक्तिप्रलयसाम्येऽपि विशेषोऽत्र प्रकीर्त्यते ।
तथा विरिञ्चिजीवस्य शरीरग्रहणक्रमः ॥ १ ॥
प्रलये स्वत एव प्रदेशान्ते जीवराशयो विलयं यान्तीति यदुक्तं तत्र रामः
शङ्कते - क्रमेणेति । अनेन उत्पत्त्योत्पत्त्य कालेन भुक्त्वा देहपरम्परामिति
त्वदुक्तेन क्रमेण येन जीवेन प्रलये स्वत एव परमपदे आत्मनः स्थितिराप्ता स
मुक्त एवेति पुनः कथं देहमादत्ते । परमपदं प्राप्तस्य पुनरावृत्तौ
मुक्तावप्यनाश्वासप्रसङ्गात् । न चाज्ञानावृतस्य बीजभावकृतो विशेषः</description>
    </item>
    
    <item>
      <title>४५</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/45/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/45/</guid>
      <description>पञ्चचत्वारिंशः सर्गः ४५
श्रीवसिष्ठ उवाच ।
जगत्सम्पन्नमेवेदं सम्पन्नं किञ्चिदेव न ।
शून्यमेव च भामात्रं मनोविलसितं स्थितम् ॥ १ ॥
मनोरथादौ दृष्टत्वान्मनः कार्यं न सत्क्वचित् ।
असत्तस्माज्जगद्रूपं सत्सदेवेति वर्ण्यते ॥ १ ॥
सम्पन्नं परिनिष्ठितमेव सन्न किञ्चिदेव सम्पन्नम् । यतो मनोविलसितं
सर्वं भामात्रं प्रतिभासमात्रं स्थितम् । तद्व्यतिरेकेण शून्यमेवेत्यर्थः
॥ १ ॥
न देशकालावेतेन ब्रह्माण्डेनावृतौ स्थितौ ।
मनागपि महारूपवताप्याकाशरूपिणा ॥ २ ॥
कुतश्च प्रतिभासव्यतिरेकेण शून्यता तस्येति तत्राह - नेति । यतः
प्रतिभासदेशकालौ एतेन परिच्छिन्नेन ब्रह्माण्डेन नावृतौ न व्याप्तौ ।</description>
    </item>
    
    <item>
      <title>४६</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/46/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/46/</guid>
      <description>षट्चत्वारिंशः सर्गः ४६
श्रीवसिष्ठ उवाच ।
रम्ये धनेषु दारादौ शोकस्यावसरो [मूले हर्षस्यावसरो हि कः इति
पाठः । टीकायां च उभयान्वयीत्यस्यानन्तरं - दारादाविन्द्रजाले
क्षणा दुष्टे सति हर्षस्यावसरः कः तस्मिन्नष्टे वा का
परिदेवनेत्यन्वयः इति पाठोऽधिकः क्वचित्] हि कः ।
इन्द्रजालेक्षणाद्दृष्टे नष्टे का परिदेवना ॥ १ ॥
विहरन्नपि संसारे यैर्गुणैर्न निमज्जति ।
ते रामायात्र कीर्त्यन्ते जीवन्मुक्तेषु ये स्थिताः ॥ १ ॥
तत्र सर्ववस्तुष्वनास्थया नष्टोपेक्षणानागतावाञ्छनलक्षणौ गुणौ
प्रथममुपदिदिक्षु पूर्वप्रस्तावस्य तदुपयोगं दर्शयितुमाह - रम्ये
इत्यादिना । रम्ये इति पदसंस्कारपक्षे एकवचनं</description>
    </item>
    
    <item>
      <title>४७</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/47/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/47/</guid>
      <description>सप्तचत्वारिंशः सर्गः ४७
श्रीराम उवाच ।
भगवन्सर्वधर्मज्ञ सर्ववेदाङ्गपारग [वेदवेदाङ्गपारग इति
पाठः] ।
आश्वस्त इव तिष्ठामि शुद्धाभिर्भवदुक्तिभिः ॥ १ ॥
अतीता भाविनः सन्तो ब्रह्म ब्रह्माण्डकोटयः ।
देवाद्याश्चात्र वर्ण्यन्ते नियतानियतक्रमाः ॥ १ ॥
आश्वस्तः अपनीतभाराध्वक्षुच्छ्रमः पुरुष इव ॥ १ ॥
उदाराणि विविक्तानि पेशलान्युदितानि च ।
श्रोतुं तृप्तिं न गच्छामि वचांसि वदतस्तव ॥ २ ॥
उदाराण्युत्तमभूर्यर्थप्रदानि । विविक्तानि
वर्णपदवाक्यप्रकरणभेदैर्व्यक्तानि । पेशलानि
विचित्रकथायुक्तिसन्दर्भचतुराणि । उदितानि आत्मतत्त्वप्रकाशकत्वेन
हृदयपद्मविकासत्वेन च सूर्यादिवदुद्गतानि ॥ २ ॥
जात्या राजससात्त्विक्याः कथनावसरान्तरे ।</description>
    </item>
    
    <item>
      <title>४८</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/48/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/48/</guid>
      <description>अष्टचत्वारिंशः सर्गः ४८
श्रीवसिष्ठ उवाच ।
क्रियाविशेषबहुला भोगैश्वर्यहताशयाः ।
नापेक्षन्ते यदा सत्यं न पश्यन्ति शठास्तदा ॥ १ ॥
भोगादिलिप्सा कुत्सात्र दाशूरस्याथ सम्भवः ।
प्रसन्नाच्चानलात्तस्य वरप्राप्त्यन्तमीर्यते [प्राप्त्यर्थं इति पाठः] ॥
१ ॥
यदि इयं संसारचक्रिका कल्पनामात्रम् यदि च ब्रह्मैव तत्त्वतोऽस्ति तर्हि तथा
किमिति मेधाप्रतिभाकौशलशालिष्वपि महाजनेषु कोऽपि न पश्यति तत्र को हेतुरिति
चेत्तदनपेक्षा तद्विरुद्धभोगैश्वर्याद्यभिनिवेशश्च हेतुरित्याह -
क्रियाविशेषेति । ऐहिकामुष्मिकभोगैश्वर्योपायभूतैर्लौकिकैर्वैदिकैश्च
क्रियाविशेषैर्बहुला उपचितकामाः शठाः स्वपरवञ्चकाः ॥ १ ॥
ये तु पारं गता बुद्धेरिन्द्रियैर्न वशीकृताः ।</description>
    </item>
    
    <item>
      <title>४९</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/49/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/49/</guid>
      <description>एकोनपञ्चाशः सर्गः ४९
श्रीवसिष्ठ उवाच ।
अथ काननमध्यस्थं चुम्बिताम्बुदमण्डलम् ।
मध्याह्नखिन्नसूर्याश्वसेवितस्कन्धमण्डलम् ॥ १ ॥
शाखापल्लवपुष्पौघफलपक्षिमनोहरः ।
इहोत्प्रेक्षाद्यलङ्कारैः कदम्ब उपवर्ण्यते ॥ १ ॥
मध्याह्ने खिन्नैरिव सूर्याश्वैः सेवितानि स्कन्धमण्डलानि यस्य ॥ १ ॥
वितानमिव दिक्कुक्षिदीर्घं विटपबाहुभिः ।
आलोकयन्तं ककुभो विकासिकुसुमेक्षणैः ॥ २ ॥
वितानमिव कुर्वाणमिति शेषः । विटपवितानानावृतो देशः परिशिष्टोऽन्योऽस्ति न
वेति परितः ककुभो दिश आलोकयन्तम् ॥ २ ॥
वातावधूलितानल्पभ्रमद्भ्रमरकुन्तलम् ।
प्रमार्जयन्तमाशानां मुखं पल्लवपाणिभिः ॥ ३ ॥
वातैरवधूलिता निष्परागीकृता अनल्पा भ्रमद्भ्रमरा एव कुन्तलाः केशा</description>
    </item>
    
    <item>
      <title>५०</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/50/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/50/</guid>
      <description>पञ्चाशः सर्गः ५०
श्रीवसिष्ठ उवाच ।
तमथासौ तथा बुद्धिफलपल्लवशालिनम् ।
आनन्दमन्थरमनाः पुष्परूपाचलोपमम् ॥ १ ॥
तत्कदम्बाग्रसंस्थेन दाशूरेण विलोकिताः ।
दिशोऽत्र वनिताकारा वर्ण्यन्ते गुणविस्तरैः ॥ १ ॥
असौ दाशूरः । तथा प्रागुक्तप्रकारा भूम्यपवित्रताबुद्धिर्यस्य ॥ १ ॥
कदम्बं रोदसीस्तम्भमारुरोह वनस्थितम् ।
एकार्णवगतं शौरिर्वटवृक्षमिवोन्नतम् ॥ २ ॥
रोदस्योर्द्यावापृथिव्योः स्तम्भमिव वने स्थितम् ॥ २ ॥
तत्रासौ व्योमलग्नायाः शाखायाः प्रान्तपल्लवे ।
विवेश विगताशङ्कमेकाग्रं तप आस्थितः ॥ ३ ॥
विगतापावित्र्यविक्षेपाशङ्कं यथा स्यात्तथा ॥ ३ ॥
अथोपविश्य मृदुनि नवपल्लवविष्टरे ।</description>
    </item>
    
    <item>
      <title>५१</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/51/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/51/</guid>
      <description>एकपञ्चाशः सर्गः ५१
श्रीवसिष्ठ उवाच ।
ततःप्रभृति तत्रासौ प्रसिद्धस्तापसाश्रमे ।
कदम्बदाशूर इति शूरस्तपसि दारुणे ॥ १ ॥
मनोयज्ञैरात्मबोधो वनदेव्यां सुतोद्भवः ।
दाशूरस्यात्र पुत्राय ज्ञानदानं च कीर्त्यते ॥ १ ॥
दारुणे तपसि शूरः अपराङ्मुखः । अदोद्युक्त इति यावत् ॥ १ ॥
तस्म्ṁल्लतादले स्थित्वा विलोक्य ककुभः क्षणात् ।
दृढपद्मासनं बद्ध्वा दिग्भ्यः प्रत्याहृतात्मना ॥ २ ॥
ककुभो दिशः । प्रत्याहृतात्मना परावर्तितेन ॥ २ ॥
अज्ञातपरमार्थेन क्रियामात्रे च तिष्ठता ।
फलकार्पण्ययुक्तेन मनसा सोऽकरोन्मखम् ॥ ३ ॥</description>
    </item>
    
    <item>
      <title>५२</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/52/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/52/</guid>
      <description>द्विपञ्चाशः सर्गः ५२
श्रीवसिष्ठ उवाच ।
कदाचिदथ मार्गेण तेन कैलासवासिनीम् ।
अहं स्नातुमदृश्यात्मा व्योमवीथीगतोऽगमम् ॥ १ ॥
खोत्थस्य राज्ञश्चरितं कल्पयित्वेह वर्ण्यते ।
सङ्कल्पकल्पितं विश्वं मिथ्यैवेति विवक्षया ॥ १ ॥
तेन दाशूरकदम्बोपलक्षितेन मार्गेण । कैलासवासिनीं मन्दाकिनीमिति शेषः ॥
१ ॥
निर्गत्य नभसः सप्तमुनिमण्डलकोटरात् ।
रात्रौ प्राप्तोऽस्मि सुमते दाशूरतरुमुन्नतम् [मूलतः इति पाठः
तत्र सार्वविभक्तिकस्तसिः] ॥ २ ॥
सप्तर्षिमण्डलं कोटरमिवैकदेशो यस्य तथाविधान्नभसो द्युलोकाकाशात् ॥
२ ॥
यावच्छृणोमि विटपकुहरात्कानने वचः ।
कुड्मलाम्भोजलग्नस्य षट्पदस्येव निःस्वनम् ॥ ३ ॥</description>
    </item>
    
    <item>
      <title>५३</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/53/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/53/</guid>
      <description>त्रिपञ्चाशः सर्गः ५३
श्रीवसिष्ठ उवाच ।
अथापृच्छत्सुतस्तत्र जम्बूद्वीपे महानिशि ।
कदम्बाग्रावचूडस्थं पितरं पावनाशयम् ॥ १ ॥
खोत्थाख्यानस्य तात्पर्यं विस्तरेणेह वर्ण्यते ।
सङ्कल्पकथितं विश्वमित्युक्तार्थे निदर्शनम् ॥ १ ॥
कदम्बस्याग्रे अवचूड उत्तम्स इव स्थितमित्युपमितसमासः ॥ १ ॥
पुत्र उवाच ।
कोऽसौ खोत्थ इति ख्यातो भूपस्तातोत्तमाकृतिः ।
कथितं च किमेतन्मे त्वयेति ब्रूहि तत्त्वतः ॥ २ ॥
क्व भविष्यति निर्माणं वर्तमाने क्व गम्यता ।
उभयार्थविरुद्धत्वान्मन्मोहाय वचस्तव ॥ ३ ॥
यथाश्रुतार्थे तात्पर्यं नास्ति किन्तु अन्यत्र तात्पर्यमिति त्वया कुतो ज्ञातमिति चेत्</description>
    </item>
    
    <item>
      <title>५४</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/54/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/54/</guid>
      <description>चतुःपञ्चाशः सर्गः ५४
पुत्र उवाच ।
कीदृशस्तात सङ्कल्पः कथमुत्पद्यते प्रभो ।
कथं च वृद्धिमाप्नोति कथं चैष विनश्यति ॥ १ ॥
सङ्कल्पस्य यथोत्पत्तिर्यद्रूपं घनता यथा ।
येनोपायेन चोच्छेदस्तत्सर्वमिह कीर्त्यते ॥ १ ॥
प्रश्नः स्पष्टः ॥ १ ॥
दाशूर उवाच ।
अनन्तस्यात्मतत्त्वस्य सत्तासामान्यरूपिणः ।
चितश्चेत्योन्मुखत्वं यत्तत्सङ्कल्पाङ्कुरं विदुः ॥ २ ॥
लेशतः प्राप्तसत्ताकः स एव घनतां शनैः ।
याति चित्तखमापूर्य दृढजाड्याय मेघवत् ॥ ३ ॥
चेत्योन्मुखत्वं यत्प्राङ्मन इति व्याख्यातं तदेव
सङ्कल्पवृक्षस्याविद्याबीजोद्भवं [बीजोद्भेदं इत्यपि पाठः]</description>
    </item>
    
    <item>
      <title>५५</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/55/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/55/</guid>
      <description>पञ्चपञ्चाशः सर्गः ५५
श्रीवसिष्ठ उवाच ।
इत्याकर्ण्य तदा तत्र रात्रावालपनं द्वयोः ।
अहं रघुकुलाकाशशशाङ्क रघुनन्दन ॥ १ ॥
दाशूरेण वसिष्ठस्य पूजितस्य मिथः कथाः ।
कदम्बशोभावीक्षात्र प्रातर्यानं च वर्ण्यते ॥ १ ॥
आलपनं व्यक्तसम्भाषणम् ॥ १ ॥
पतितः खात्कदम्बाग्रे पत्रपुष्पफलाकुले ।
तूष्णीं निर्वृष्टमुक्तात्मा शृङ्गाग्र इव तोयदः ॥ २ ॥
स्वात्तूष्णीं निःशब्दं पतितोऽवतीर्णः । निर्वृष्टेन वृष्टिजलवेषेऽन मुक्तः
अधोवतारित आत्मा येन तोयदेन ॥ २ ॥
अपश्यं तत्र दाशूरं शूरमिन्द्रियनिग्रहे ।
परेण तपसा युक्तं तेजसेव हुताशनम् ॥ ३ ॥</description>
    </item>
    
    <item>
      <title>५६</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/56/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/56/</guid>
      <description>षट्पञ्चाशः सर्गः ५६
श्रीवसिष्ठ उवाच ।
नास्तीदमिति निर्णीय सर्वतस्त्यज रञ्जनाम् ।
यन्नास्ति तत्प्रति किल केवास्थेह विचारिणाम् ॥ १ ॥
सत्तासत्ते जडस्यात्र कर्तृताकर्तृते चितः ।
विमृश्य सर्वथा दृश्ये रञ्जनास्था निवार्यते ॥ १ ॥
इदं जडं जगत् ।
रञ्जनामहम्ममेतिसंसर्गतादात्म्याध्यासलक्षणामास्थाम् । विचारिणां
विवेकिनां ॥ १ ॥
दृश्यमानमथेदं चेदस्ति सत्तामुपागतम् ।
तिष्ठ स्वात्मनि बध्नासि त्वं किमत्र किलात्मताम् ॥ २ ॥
किं दृश्यं सदथ-सदसत् उतासदेव । पक्षत्रयेपि तत्राहन्तादिरञ्जनं
नोचितमित्याह - दृश्यमानमिति त्रिभिः । इदं देहादि</description>
    </item>
    
    <item>
      <title>५७</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/57/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/57/</guid>
      <description>सप्तपञ्चाशः सर्गः ५७
श्रीराम उवाच ।
सत्यमेतत्त्वया ब्रह्मन्यदुक्तं सूक्तिसुन्दरम् ।
अकर्तैव हि कर्तात्मा भोक्ताभोक्तैव भूतकृत् ॥ १ ॥
रामप्रश्नानवसरो वासनावर्जनक्रमः ।
तदेकोपायसिद्धानां प्रशंसा चात्र विस्तरात् ॥ १ ॥
वक्ष्यमाणप्रश्नकामो रामः प्रागुक्तार्थानामनुवादप्रशंसाभ्यां
स्वस्य तदवबोधं दर्शयति - सत्यमित्यादिना ।
तुल्यन्यायेनानुक्तमस्याभोक्तृत्वं सर्वभोक्तृत्वं चेत्येतदपि
मयावयतमिति सूचयति - भोक्तेति ॥ १ ॥
सर्वेश्वरः सर्वगश्च चिन्मात्रममलं पदम् ।
स्थानं भुवि वपुर्देवः सर्वभूतान्तरस्थितः ॥ २ ॥
तिष्ठन्ति सर्वभूतान्यस्मिन्निति स्थानम् । यथा भुवि
वपुश्चतुर्विधभूतग्रामशरीरं तिष्ठति तद्वदित्यध्याहृत्य
कथञ्चिद्योज्यम् । स्वयं च सर्वभूतान्तरस्थितः ॥ २ ॥</description>
    </item>
    
    <item>
      <title>५८</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/58/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/58/</guid>
      <description>अष्टपञ्चाशः सर्गः ५८
श्रीवसिष्ठ उवाच ।
अत्रैव वस्तुन्युदिता शृणु राघव पूर्वजाः ।
कचेन गाथा या गीता बार्हस्पत्येन पावनाः ॥ १ ॥
आरूढस्य पदं पूर्णं सार्वात्म्यस्थितिबोधिनी ।
रामायात्र वसिष्ठेन कचगाथोपदिश्यते ॥ १ ॥
अत्रैव प्रागुक्ते वस्तुनि विषये पूर्वजाः पूर्वकालवृत्ताः । बार्हस्पत्येन
बृहस्पतिपुत्रेण । अनन्तरापत्ये पत्युत्तरपदलक्षणो ण्यः ॥ १ ॥
कस्मिंश्चिन्मेरुगहनेऽतिष्ठन्सुरगुरोः सुतः ।
कदाचिदभ्यासवशाद्विश्रान्तिं प्राप चात्मनि ॥ २ ॥
अभ्यासवशात् श्रुताया ब्रह्मविद्याया मननमिदिध्यासनपरिपाकादिति यावत् ॥
२ ॥
सम्यग्ज्ञानामृतापूर्णा मतिर्नारमतास्य सा ।
पञ्चभूतमयेऽमान्ये दृश्येऽस्मिन्पेलवात्मनि [दृश्यः इति</description>
    </item>
    
    <item>
      <title>५९</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/59/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/59/</guid>
      <description>एकोनषष्टितमः सर्गः ५९
अन्नपानाङ्गनासङ्गादृते नास्तीह किञ्चन ।
शुभमस्त्विति संवादि महान्किमिव वाञ्छतु ॥ १ ॥
विषयासारता ब्राह्मात्सङ्कल्पाद्विश्वकल्पना ।
धातुर्निर्वेदविश्रान्तिः शास्त्रस्र्गश्च कीर्त्यते ॥ १ ॥
प्रासङ्गिकीं कचगाथां समाप्य प्रकृतं भोगजातस्य
तत्त्वविद्वाञ्छाद्ययोग्यत्वोपपादनमेवानुवर्तमानो वसिष्ठो
वैराग्योपदेशाय विषयासारतां प्रपञ्चयति - अन्नपानेत्यादिना । इह
संसारे अन्नपानाङ्गनालक्षणैर्विषयैर्जिह्वोपस्थादीन्द्रियाणां यः
सङ्गस्तस्मादृते शुभं पुरुषार्थरूपमन्यन्नास्ति इति
श्र्तुस्मृत्याप्तोपदेशानुभवसंवादि यथा स्यात्तथा निश्चित्य
महान्परमपदारूढ एतेषु भोगेषु किमिव वाञ्छतु । न
किञ्चित्तद्वाञ्छायोग्यमत्रास्तीत्यर्थः ॥ १ ॥
तिर्यञ्चः पशवो मूढा ये न तुष्यन्त्यसाधवः ।
भोगैः कृपणसर्वस्वैरादिमध्यान्तपेलवैः ॥ २ ॥</description>
    </item>
    
    <item>
      <title>६०</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/60/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/60/</guid>
      <description>षष्टितमः सर्गः ६०
श्रीवसिष्ठ उवाच ।
अस्मिन्भगवति ब्रह्मंश्चपलं पदमाश्रिते ।
पितामहे महाबाहो कृतसर्गव्यवस्थितौ ॥ १ ॥
ब्रह्मोत्थितानां जीवानामिह देहग्रहक्रमः ।
वर्ण्यते सात्त्विकानां च प्राधान्याद्बोधभागिनाम् ॥ १ ॥
प्रागुक्तत्र्यनीकसृष्टिं सा व्योमानिलमाश्रित्येति
सङ्क्षेपोक्तक्रमप्रपञ्चनेन वर्णयितुं भूमिकां रचयति -
अस्मिन्नित्यादिना । ब्रह्मन् ब्रह्मणि पितामहे । सुपां सुलुक् इति सप्तम्या लुकिन
ङिसम्बुद्ध्योः इति नलोपनिषेधः । चपलं पदं समाधिव्युत्थानम् ॥ १ ॥
जगज्जीर्णारघट्टेऽस्मिन्वहति स्वव्यवस्थया ।
विप्रेतभूतघटया रज्ज्वा जीविततृष्णया ॥ २ ॥
आरघट्टे घटीयन्त्रे विप्रेतानां मृतानां भूतानां घटया</description>
    </item>
    
    <item>
      <title>६१</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/61/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/61/</guid>
      <description>एकषष्टितमः सर्गः ६१
श्रीवसिष्ठ उवाच ।
ये हि राजससात्त्विक्या जाता भुवि महागुणाः ।
ते नित्यमेव मुदिताः प्रकाशाः स्व इवेन्दवः ॥ १ ॥
मुक्तियोग्याः प्रशस्यन्ते जना राजससात्त्विकाः ।
तेषां विवेकवैराग्यक्रमश्चात्रोपदिश्यते ॥ १ ॥
ये प्रविचारणयोग्यतामनुगताः पुरुषा राजससात्त्विक्या प्राक्तनकर्मोपासनया
भुवि जाताः ॥ १ ॥
न खेदमभिगच्छन्ति व्योमभागो मलं यथा ।
नापदा म्लानिमायान्ति निशि हेमाम्बुजं यथा ॥ २ ॥
खेदं मानसं दुःखम् । म्लानिं शारीरं दुःखम् ॥ २ ॥
नेहन्ते प्रकृतादन्यत्ते नान्यत्स्थावरो यथा ।</description>
    </item>
    
    <item>
      <title>६२</title>
      <link>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/62/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/yoga-vAsiShTha-shAstram/Ananda-bodhendra-TIkA/4_sthiti-prakaraNam/62/</guid>
      <description>द्विषष्टितमः सर्गः ६२
श्रीवसिष्ठ उवाच ।
धीरो विचारवान्साक्षादादावेव महाधिया ।
शास्त्रेण विदुषा शास्त्रं सुजनेन विचारयेत् ॥ १ ॥
रामस्य सर्वशास्त्रोक्तगुणसम्पत्तिरुच्यते ।
अवरस्यापि सत्सङ्गपौरुषाभ्यां वरस्थितिः ॥ १ ॥
अचिन्त्यगत्या सच्छास्त्रं विचार्यं च पुनःपुनरिति प्रागुक्तं तत्कथं विचार्य
तदाह - धीर इति । धीरो बाह्याभ्यन्तरद्वन्द्वसहिष्णुः । विचारवान्
ऊहापोहकुशलः । साक्षात्स्वयमेव तद्विज्ञानार्थ स
गुरुमेवाभिगच्छेत्समित्पाणिः इत्यादिशास्त्रेणोपगतेन विदुषा सुजनेन
शिष्यापराधसहिष्णुना गुरुणा सह शास्त्रमादौ विचारयेदित्यर्थः ॥ १ ॥
सुजनेन वितृष्णेन विदुषा महता सह ।
प्रविचार्य महायोगात्पदमासाद्यते परम् ॥ २ ॥</description>
    </item>
    
  </channel>
</rss>
