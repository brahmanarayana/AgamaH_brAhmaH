<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;अड्यार्-सङ्कलनम् on आगमे ब्राह्मे विश्वासटिप्पन्यः</title>
    <link>https://vishvAsa.github.io/AgamaH_brAhmaH/upaniShat/aDyAr-sankalanam/</link>
    <description>Recent content in &#43;अड्यार्-सङ्कलनम् on आगमे ब्राह्मे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/AgamaH_brAhmaH/upaniShat/aDyAr-sankalanam/index.xml" rel="self" type="application/rss+xml" />
    <item>
      <title>०१ अद्वैतोपनिषत्</title>
      <link>https://vishvAsa.github.io/AgamaH_brAhmaH/upaniShat/aDyAr-sankalanam/01_advaitopaniShat/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/upaniShat/aDyAr-sankalanam/01_advaitopaniShat/</guid>
      <description>अद्वैतोपनिषत्
ॐ अद्वैतपुरुषस्य न द्वितीयो भेदोऽस्ति । स्थिरजङ्गममध्ये अद्वैतं
ब्रह्म प्रकाशितम् । सर्वलोकमध्ये ब्रह्म द्विधारूपं विचरति ।
चैतन्यचित्तेजसः अन्तरात्मा । मध्ये कैवल्यात्मा । एकैकं यथा
रवितेजः रविर्भवेत् तथा अखण्डितब्रह्म मायाजगत्त्रयं अवस्थात्रयं
परमात्मनः एकं भवति । या बुद्धिर्गर्भमध्ये सा बुद्धिर्बाल्यावस्था
न भवति । या बुद्धिर्बाल्यावस्था भवति सा बुद्धियौवनावस्था न
भवति । या बुद्धिर्यौवनावस्था सा बुद्धिर्यूनावस्था न भवति ।
जरावस्था कालसम्प्रीकामेवधर्मक्रीयते (?) कारणं तत्त्वज्ञानं भवति ।
ज्ञानप्रबोधो यस्मिन्मध्ये मायामोहं परित्यज्य सर्वकर्मविनिर्मुक्तः
स शब्दातीतोऽपि जायते । अथेतोऽपि अद्वैतपुरुषस्य पूर्णं ब्रह्म</description>
    </item>
    
    <item>
      <title>०२ आचमनोपनिषत्</title>
      <link>https://vishvAsa.github.io/AgamaH_brAhmaH/upaniShat/aDyAr-sankalanam/02_AchamanopaniShat/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/upaniShat/aDyAr-sankalanam/02_AchamanopaniShat/</guid>
      <description>आचमनोपनिषत्
ॐ आचमनविधिं व्याख्यास्यामः ।
जङ्घे पाणिपादौ प्रक्षाल्य
प्राङ्मुख उदङ्मुखो वा
बद्धशिखो यज्ञोपवीती ।
ब्राह्मणस्य दक्षिणे हस्ते
पञ्च तीर्थानि भवन्ति -
अङ्गुल्यग्रे देवतीर्थं
कनिष्ठिकामूले आर्षिकं तीर्थं
[अङ्गुष्ठतर्जन्योर्मध्ये] पैतृकं तीर्थं
अङ्गुष्ठमूले ब्रह्मतीर्थं
मध्ये अग्नितीर्थम् ।
न तिष्ठन्न हसन्
न बुद्बुदैर्, न च लोमैः,
गोकर्णाकृतिवत् कृत्वा
माषमग्नजलं पिबेत् ।
तेन त्रिराचामेत् ।
प्रथमं यः पिबेद् - ऋग्वेदः प्रीणातु ।
द्वितीयं यः पिबेद् - यजुर्वेदः प्रीणातु ।
तृतीयं यः पिबेत् - सामवेदः प्रीणातु ।</description>
    </item>
    
    <item>
      <title>०३ आत्मपूजोपनिषत्</title>
      <link>https://vishvAsa.github.io/AgamaH_brAhmaH/upaniShat/aDyAr-sankalanam/03_AtmapUjopaniShat/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/upaniShat/aDyAr-sankalanam/03_AtmapUjopaniShat/</guid>
      <description>आत्मपूजोपनिषत्
ॐ तस्य निश्चिन्तनं ध्यानम् ।
सर्वकर्मनिराकरणमावाहनम् ।
निश्चलज्ञानमासनम् ।
समुन्मनीभावः पाद्यम् ।
सदामनस्कमर्घ्यम् ।
सदादीप्तिराचमनीयम् ।
वराकृतप्राप्तिः स्नानम् ।
सर्वात्मकत्वं दृश्यविलयो गन्धः ।
दृगविशिष्टात्मानः अक्षताः ।
चिदादीप्तिः पुष्पम् ।
चिदाग्निस्वरूपं धूपः ।
सूर्यात्मकत्वं दीपः । var चिदादित्यस्वरूपं दीपः
परिपूर्णचन्द्रामृतरसैकीकरणं नैवेद्यम् ।
निश्चलत्वं प्रदक्षिणम् ।
सोऽहम्भावो नमस्कारः ।
परमेश्वरस्तुतिर्मौनम् ।
सदासन्तोषो विसर्जनम् ।
एवं परिपूर्णराजयोगिनः सर्वात्मकपूजोपचारः स्यात् ।
सर्वात्मकत्वं आत्माधारो भवति ।
सर्वनिरामयपरिपूर्णोऽहमस्मीति
मुमुक्षूणां मोक्षैकसिद्धिर्भवति ॥ इत्युपनिषत् ॥
॥ इति आत्मपूजोपनिषत् समाप्ता॥</description>
    </item>
    
    <item>
      <title>०४ आर्षेयोपनिषत्</title>
      <link>https://vishvAsa.github.io/AgamaH_brAhmaH/upaniShat/aDyAr-sankalanam/04_ArSheyopaniShat/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/upaniShat/aDyAr-sankalanam/04_ArSheyopaniShat/</guid>
      <description>आर्षेयोपनिषत्
ॐ ऋषयो वै ब्रह्मोद्यमाह्वयितवा ऊचुः परस्परमिवानुब्रुवाणाः ।
तेषां विश्वामित्रो विजितीयमिव मन्यमान उवाच । यदेतदन्तरे
द्यावापृथिवी अनश्नुवदिव सर्वमश्नवद्यदिदमाकाशमिवेतश्चेतश्च
स्तनयन्ति विद्योतमाना इवावस्फूर्जयमाना इव तद्ब्रह्मेति ।
तस्योपव्याख्यानम् । यदिदमग्निभिर्ज्वलयन्ति
पोप्लूययन्त्यद्भिरभिषीवयन्ति वद्ध्रीभिरभिग्रथ्नन्ति
वरत्राभिरभिघ्नन्त्ययोघनैर्विध्यन्ति सूचीभिः निखानयन्ति
शङ्कुभिरभितृन्दन्ति पड्वीशिकाभिरभिलिम्पन्ति मृत्स्नया
तक्ष्णुवन्ति वासीभिः कृष्णन्ति फलिभिर्नहैव शक्नुवत इति
नास्येशीमहि नैनमतीयीमहि ॥
तदु ह जमदग्निर्नानुमेने आर्तमिव वा एष तन्मेने
यदिदमन्तरेणैनदुपयन्ति पर्यास इवैष दिवस्पृथिव्योरिति ।
स होवाच अन्तरिक्षं वा एतद्यदिदमित्थेत्थोपव्याख्ये इति ।
महिमानं त्वमुष्येह पश्यामीति यदिदमस्मिन्नन्वायत्तमिति । स
यदिदमेतस्मिन्नन्वायत्तं वेदाथ तथोपास्तेऽन्वायत्तो हैवास्मिन् भवति ।</description>
    </item>
    
    <item>
      <title>०५ इतिहासोपनिषत्</title>
      <link>https://vishvAsa.github.io/AgamaH_brAhmaH/upaniShat/aDyAr-sankalanam/05_itihAsopaniShat/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/upaniShat/aDyAr-sankalanam/05_itihAsopaniShat/</guid>
      <description>इतिहासोपनिषत्
ॐ वृषादर्विकुलꣳ ह वै शिबिकुलं बभूव । तस्यायमितिहासः
कुलविद्या बभूव । तद्यो ह स्मेममधीते स ह स्मै राजा भवति ।
स किञ्चित्प्राप्यान्तर्हितः । सोऽब्रवीत् । यो मामितिहास ग्राहयेत् ।
वरमस्मै दद्यामिति । ततो ब्राह्मणः संयोगं संयुयुजे । तमादित्यात्
पुरुषो भास्करवर्णो निष्क्रम्य स एनं ग्राहयाञ्चकार । तमपृच्छत् ।
कोऽसीति वा वृषादर्विरिति । तस्माद्य इममितिहासमधीते । आदित्यलोके
स कामचारो भवति । तस्माद्य इममितिहासमुपनीतो माणवको गृह्णीयात् ।
गृहीत्वाऽथ ब्राह्मणाञ्छ्रावयेत् । मेधावी भवेत् । वर्षशतं च</description>
    </item>
    
    <item>
      <title>०६ चतुर्वेदोपनिषत्</title>
      <link>https://vishvAsa.github.io/AgamaH_brAhmaH/upaniShat/aDyAr-sankalanam/06_chaturvedopaniShat/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/upaniShat/aDyAr-sankalanam/06_chaturvedopaniShat/</guid>
      <description>चतुर्वेदोपनिषत्
ॐ अथातो महोपनिषदमेव तदाहुः । एको ह वै नारायण आसीत् ।
न ब्रह्मा न ईशानो नापो नाग्निः न वायुः नेमे द्यावापृथिवी न
नक्षत्राणि न सूर्यः । स एकाकी नर एव । तस्य ध्यानान्तस्स्थस्य
ललाटात् स्वेदोऽपतत् । ता इमा आपः । ता एते नो हिरण्यमयमन्नम् ।
तत्र ब्रह्मा चतुर्मुखोऽजायत ।
स ध्यातपूर्वामुखो भूत्वा भूरिति व्याहृतिः गायत्रं छन्द ऋग्वेदः ।
पश्चिमामुखो भूत्वा भूरिति व्याहृतिस्त्रैष्टुभं छन्दः यजुर्वेदः ।
उत्तरामुखो भूत्वा भुवरिति व्याहृतिर्जागतं छन्दः सामवेदः ।</description>
    </item>
    
    <item>
      <title>०७ चाक्षुषोपनिषत्</title>
      <link>https://vishvAsa.github.io/AgamaH_brAhmaH/upaniShat/aDyAr-sankalanam/07_chAxuShopaniShat/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/upaniShat/aDyAr-sankalanam/07_chAxuShopaniShat/</guid>
      <description>चाक्षुषोपनिषत् नेत्रोपनिषत् च
अथातश्चाक्षुषीं पठितसिद्धविद्यां चक्षूरोगहरां व्याख्यास्यामो
यया चक्षूरोगाः सर्वतो नश्यन्ति चक्षुषो दीप्तिर्भवति ।
अस्याश्वक्षुषी विद्यायाः अहिर्बुध्न्य ऋषिः । var अस्याचाक्षुषविद्याया
गायत्री छन्दः । सूर्योदेवता । var सवितादेवता
चक्षूरोगनिवृत्तये विनियोगः ।
ॐ चक्षुश्चक्षुश्चक्षुश्तेजस्थिरोभव । मां पाहि पाहि ।
त्वरितम् चक्षूरोगान् शमय शमय । त्वरितं ममाजातरूपं तेजो
दर्शय दर्शय । यथाहमन्धोनस्यां तथा कल्पय कल्पय ।
कल्याण कुरु कुरु । यानि यानि मम पूर्वजन्मोपार्जितानि चक्षुः प्रतिरोधक
दुष्कृतानि सर्वाणि निर्मूलय निर्मूलय ।
ॐ नमश्चक्षुस्तेजोदात्रे दिव्याय भास्कराय । var दिव्याय भास्कराय</description>
    </item>
    
    <item>
      <title>०८ छागलेयोपनिषत्</title>
      <link>https://vishvAsa.github.io/AgamaH_brAhmaH/upaniShat/aDyAr-sankalanam/08_ChAgaleyopaniShat/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/upaniShat/aDyAr-sankalanam/08_ChAgaleyopaniShat/</guid>
      <description>छागलेयोपनिषत्
ॐ ऋषयो वै सरस्वत्यां सत्रमासत । तेऽथ कवषमैलूषं दास्याः
पुत्र इति दीक्षाया आच्छिदन् । ते होचुः । अप वा एतदृग्यजुषादप
साम्न इति । स होवाच । भगवन्तो यदिदं सत्रमाध्वै
यदृचोऽधीध्वै यद्यजूंषि यत्सामानि कस्यायं महिमेति । ते
होचुर्ब्राह्मणा वाव स्मस्तेषामेवमिति ॥
स होवाच । यदिदमिच्छाचिदिच्छाचिदीक्षध्वै किं तद्येन
ब्राह्मण इति । ते होचुर्यदिदमृग्यजुषैरेवोपवत्वन्नो
जुहुवुर्यद्वैनमुपाघ्रासिषुर्यदुपानेषतैतद्वाह्मणा इति । स
हाविदूर एव शवशयितमात्रेयमच्छावदमुपदर्शयन्नुवाच ।
यदिदमृग्यजुषैरुपवत्वं जुहोपाघ्रासीदथोपानेष्ट नैतदत्यगादिति ।
किं तदिति होचुः ॥
स होवाच । नैमिषेऽमी शुनकाः सत्रमासत । तेषामात्रेयोऽच्छावदः</description>
    </item>
    
    <item>
      <title>०९ तुरीयोपनिषत्</title>
      <link>https://vishvAsa.github.io/AgamaH_brAhmaH/upaniShat/aDyAr-sankalanam/09_turIyopaniShat/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/upaniShat/aDyAr-sankalanam/09_turIyopaniShat/</guid>
      <description>तुरीयोपनिषत्
कलातीतश्चेति । तन्न चत्वारः । अकारश्चायुतावयवान्वितः ।
उकारः शतावयवान्वितः । मकारः सहस्रावयवान्वितः ।
अर्थमात्रप्रणवोऽनन्तावयवान्वितः । सगुणो विराट्प्रणवः ।
संहारो निर्गुणप्रणवः । उभयात्मक उत्पत्तिप्रणवः ।
यथार्थकथनोमित्युच्चार्याभिमानोत्पत्तिप्रणवः ।
सर्वोपसंहारेण संहारप्रणवः । उभयात्मकत्वात् विराट्प्रणवः ।
उत्पत्तिप्रणवो दीर्घप्लुतविराट् । प्लुतप्लुत्युपसंहारः ।
विराट्प्रणवः षोडशमात्रान्वितः । षट्त्रिंशत्तत्त्वायुतः ।
षोडशमात्रात्मकं कथमित्युच्यते । अकारः प्रथमः । द्वितीय
उकारः । मकारस्तृतीयः । अर्धमात्रा चतुर्थः । नादः पञ्चमः ।
बिन्दुः षष्ठः । कला सप्तमः । शक्तिरष्टमी । शान्तिर्नवमी ।</description>
    </item>
    
    <item>
      <title>११ निरुक्तोपनिषत्</title>
      <link>https://vishvAsa.github.io/AgamaH_brAhmaH/upaniShat/aDyAr-sankalanam/11_niruktopaniShat/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/upaniShat/aDyAr-sankalanam/11_niruktopaniShat/</guid>
      <description>निरुक्तोपनिषत्
स यद्यनुरुध्यते तद्भवति । यदि धर्मोऽनुरुध्यते तदेवोद्भवति ।
यदि ज्ञानमनुरुध्यते तदमृतो भवति । यदि काममनुरुध्यते
सञ्चरतां इमां योनिं सन्दध्यात्तदिदमत्र मनः श्लेष्मरेतसः
सम्भवति । श्लेष्मणो रसः । रसाच्छोणितम् । शोणितान्मांसम् ।
मांसान्मेदः । मेदसः स्नावा । स्नावोऽस्थीनि । अस्थिभ्यो मज्जा ।
मज्जातो रेतः । तदिदं योनौ रेतः सिक्तं पुरुषः सम्भवति ।
शुक्रातिरेके पुमान् भवति । शोणितातिरेके स्त्री भवति ।
द्वाभ्यां समेन नपुंसको भवति । शुक्रभिन्नेन यमो भवति ।
शुक्रशोणितसंयोगान्मातृपितृसंयोगाच्च कथमिदं शरीरं</description>
    </item>
    
    <item>
      <title>१२ पिण्डोपनिषत्</title>
      <link>https://vishvAsa.github.io/AgamaH_brAhmaH/upaniShat/aDyAr-sankalanam/12_piNDopaniShat/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/upaniShat/aDyAr-sankalanam/12_piNDopaniShat/</guid>
      <description>पिण्डोपनिषत्
पितॄणां हंसरूपाणां यन्ता श्रीमज्जनार्दन ।
भवतापप्रणुत्यर्थं सततं तमहं श्रये ॥ १॥
ॐ पूर्णमदः पूर्णमिदं पूर्णात्पूर्णमुदच्यते ।
पूर्णस्य पूर्णमादाय पूर्णामेवाशिष्यते ॥
ॐ शान्तिः शान्तिः शान्तिः ॥
ॐ ॥
देवता ऋषयः सर्वे ब्रह्माणमिदमब्रुवन् ।
मृतस्य दीयते पिण्डः कथं गृह्णन्त्य्चेतसः ॥ १॥
भिन्ने पञ्चात्मके देहे गते पञ्चसु पञ्चधा ।
हंसस्त्यक्त्वा गतो देहं कस्मिँस्थाने व्यवस्थितः ॥ २॥
त्र्यहं वसति तोयेषु त्र्यहं वसति चाग्निषु ।
त्र्यहमाकाशगो भूत्वा दिनमेकं तु वायुगः ॥ ३॥
प्रथमेन तु पिण्डेन कलनं तस्य सम्भवः ।</description>
    </item>
    
    <item>
      <title>१३ प्रणवोपनिषत्</title>
      <link>https://vishvAsa.github.io/AgamaH_brAhmaH/upaniShat/aDyAr-sankalanam/13_praNavopaniShat_kRShNayajurvedIyA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/upaniShat/aDyAr-sankalanam/13_praNavopaniShat_kRShNayajurvedIyA/</guid>
      <description>प्रणवोपनिषत् १
ॐ सह नाववतु । सह नौ भुनक्तु । सह वीर्यं करवावहै ।
तेजस्वि नावधीतमस्तु मा विद्विषावहै ।
ॐ शान्तिः शान्तिः शान्तिः ॥
पुरस्ताद्ब्रह्मणस्तस्य विष्णोरद्भुतकर्मणः ।
रहस्यं ब्रह्मविद्याया धृताग्निं सम्प्रचक्षते ॥
ओमित्येकाक्षरं ब्रह्म यदुक्तं ब्रह्मवादिभिः ।
शरीरं तस्य वक्ष्यामि स्थानकालत्रयं तथा ॥
तत्र देवास्त्रयः प्रोक्ता लोका वेदास्त्रयोऽग्नयः ।
तिस्रो मात्रार्धमात्रा च प्रत्यक्षस्य शिवस्य तत् ॥
ऋग्वेदो गार्हपत्यं च पृथिवी ब्रह्म एव च ।
अकारस्य शरीरं तु व्याख्यातं ब्रह्मवादिभिः ॥</description>
    </item>
    
    <item>
      <title>१४ प्रणवोपनिषत्</title>
      <link>https://vishvAsa.github.io/AgamaH_brAhmaH/upaniShat/aDyAr-sankalanam/14_praNavopaniShat/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/upaniShat/aDyAr-sankalanam/14_praNavopaniShat/</guid>
      <description>प्रणवोपनिषत् २
ब्रह्म ह वै ब्रह्माणं पुष्करे पुष्करे ससृजे । स खलु ब्रह्मा
सृष्टश्चिन्तामापेदे । केनाहमेकेनाक्षरेण सर्वांश्च कामान्
सर्वांश्च लोकान् सर्वांश्च देवान् सर्वांश्च वेदान् सर्वांश्च
यज्ञान् सर्वांश्च शब्दान् सर्वांश्च व्युष्टीः सर्वाणि च
भूतानि स्थावरजङ्गमान्यनुभवेयमिति । स ब्रह्मचर्यमचरत् ।
स ओमित्येतदक्षरमपश्यत् । विवर्णं चतुर्मात्रं सर्वव्यापि
सर्वविभ्वयातयामब्रह्म ब्राह्मीं व्याहृतिं ब्रह्मदैवतं तथा
सर्वांश्च कामान् सर्वांश्च लोकान् सर्वांश्च देवान् सर्वांश्च
वेदान् सर्वांश्च यज्ञान् सर्वांश्च शब्दान् सर्वांश्च
व्युष्टीः सर्वाणि च भूतानि स्थावरजङ्गमान्यन्वभवत् ।
तस्य प्रथमेन वर्णेनापस्नेहश्चान्वभवत् । तस्य</description>
    </item>
    
    <item>
      <title>१५ बाष्कलमन्त्रोपनिषत्</title>
      <link>https://vishvAsa.github.io/AgamaH_brAhmaH/upaniShat/aDyAr-sankalanam/15_bAShkalamantropaniShat/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/upaniShat/aDyAr-sankalanam/15_bAShkalamantropaniShat/</guid>
      <description>बाष्कलमन्त्रोपनिषत् सवृत्तिका
अथ बाष्कलमन्त्रोपनिषत् ।
मेधातिथिं काण्वमिन्द्रो जहार द्या मेषभूयोपगतो विदानः ।
तमन्य इत्तमनं परिप्राट् पद एनं नियुयुजे परस्मिन् ॥ १॥
को ह स्मैष भवसि व्यवायो नावायो म इह शश्वदस्ति ।
सुशेवमिच्चङ्क्रमसि प्रपश्यन्नित्था न कश्चोरणमाचचक्षे ॥ २॥
नेमामस्पृक्षदिदुदस्यमानः को अद्धामूमभिचङ्क्रमीति ।
तदिच्छाधि यो असि सर्ववित्तमो न त्वाश्नवद्ब्रह्म रिषा मयस्वि ॥
इन्द्रो नृचक्षा वृषभस्तुराषाट् प्रसासहिस्तपसा मा विचक्षे ।
स इद्देवो ऋतमन्वयन्तं प्रभीमकर्मा तवसोऽपविद्धात् ॥ ४॥
कुहेव मावशमितो नयातै कुहेव ते चित्रतमप्रतिष्ठा ।</description>
    </item>
    
    <item>
      <title>१६ बाष्कलमन्त्रोपनिषत् (सवृत्तिका)</title>
      <link>https://vishvAsa.github.io/AgamaH_brAhmaH/upaniShat/aDyAr-sankalanam/16_bAShkalamantropaniShat_savRttikA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/upaniShat/aDyAr-sankalanam/16_bAShkalamantropaniShat_savRttikA/</guid>
      <description>अथ बाष्कलमन्त्रोपनिषत् सवृत्तिका ।
मेधातिथिं काण्वमिन्द्रो जहार इत्याद्या बाष्कलानां मन्त्रोपनिषत् ।
तस्याश्चेयमल्पाक्षरा वृत्तिरारभ्यते । मेधातिथिनामानमृषिं
कण्वस्य पुत्रं सामवेदब्राह्मणप्रसिद्धमिन्द्रः जहार ।
द्यामेषभूयोपगतो विदानः । मेषभूयं मेषभावम् । भुवः क्यप् ।
उपगतः प्राप्तः । सामवेदब्राह्मणप्रसिद्धाख्यायिकः । द्याः स्वर्गलोकान्
प्रतीति विवक्षितं जहार हृतवान् । विदानः ज्ञानी ॥ तमन्य
इत्तमनं परिप्राट् । तं इन्द्रं अन्यः मेधातिथिः इदिति निरर्थको
निपातः । तमनं हरणेन ग्लानिपदम् । परिपृच्छतीति परिप्राट् ।
मेधातिथिः पद एनं नियुयुजे परस्मिन् ॥ १॥</description>
    </item>
    
    <item>
      <title>१७ मठाम्नायोपनिषत्</title>
      <link>https://vishvAsa.github.io/AgamaH_brAhmaH/upaniShat/aDyAr-sankalanam/17_maThAmnAyopaniShat/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/upaniShat/aDyAr-sankalanam/17_maThAmnAyopaniShat/</guid>
      <description>मठाम्नायोपनिषत्
ॐ ऊर्ध्वाम्नायगुरूपदेशभुवनाकारसिंहासनसिद्धाचारवन्दित
समस्तवेदवेदान्तसारनिर्माण परात्पर
निरञ्जनज्ञानार्थषट्चक्रजाग्रतीमय परावाचा
परात्पर सर्वसाक्षिधृत चिन्मय ज्योतिर्लिङ्ग निराकार
गळित पूर्णप्रभाशोभितं शान्त चन्द्रोदयनिभ भज
मनस्तच्छ्रीगुरुचैतन्य प्रणमामि ॥
अखण्डमण्डलाकारं व्याप्तं येन चराचरम् ।
तत्पदं दर्शितं येन तस्मै श्रीगुरवे नमः ॥
ॐ प्रथमे पश्चिमाम्नाय शारदामठ कीटवारिसम्प्रदाय
तीर्थाश्रमपद द्वारकाक्षेत्र सिद्धेश्वरो देव भद्रकाळी
देवी ब्रह्मस्वरूपाचार्य गङ्गागोमतीतीर्थ स्वरूपब्रह्मचारी
सामवेदप्रपठन ``तत्त्वमसि&amp;rsquo;&amp;rsquo; इत्यादिवाक्यविचार
नित्यानित्यविवेकेनात्मनोपास्ति आत्मतीर्थे आत्मोद्धारार्थे साक्षात्कारार्थे
सन्न्यासग्रहणं करिष्ये । ॐ नमो नारायणायेति ॥
ॐ द्वितीये पूर्वाम्नाय गोवर्धनमठ भोगवारिसम्प्रदाय वनारण्ये
पुरुषोत्तम क्षेत्र जगन्नाथ विमला देवी भद्रपद्मपादाचार्य</description>
    </item>
    
    <item>
      <title>१८ विश्रामोपनिषत्</title>
      <link>https://vishvAsa.github.io/AgamaH_brAhmaH/upaniShat/aDyAr-sankalanam/18_vishrAmopaniShat/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/upaniShat/aDyAr-sankalanam/18_vishrAmopaniShat/</guid>
      <description>विश्रामोपनिषत्
ॐ पूर्वदले श्वेतवर्णे यदा विश्राम्यते मनः ।
तदा धैर्यमुदारं च धर्मकीर्तिमतिर्भवेत् ॥
अग्निदले रक्तवर्णे यदा विश्राम्यते मनः ।
तदा क्रोधश्च कामश्च मन्दबुद्धिर्मतिर्भवेत् ॥
कृष्णवर्णे दक्षिणदले यदा विश्राम्यते मनः ।
निद्रालस्यभयं देवि मत्सरे च मतिर्भवेत् ॥
नैरृतदले नीलवर्णे यदा विश्राम्यते मनः ।
तदा क्रोधश्च कामश्च मनोभिन्नमतिर्भवेत् ॥
पश्चिमदले कपिलवर्णे यदा विश्राम्यते मनः ।
तदा हास्यविनोदौ च उत्साहे च मतिर्भवेत् ॥
श्यामवर्णे वायुदले यदा विश्राम्यते मनः ।
तदा चिन्तोच्चाटनं च वैराग्ये च मतिर्भवेत् ॥</description>
    </item>
    
    <item>
      <title>१९ शौनकोपनिषत्</title>
      <link>https://vishvAsa.github.io/AgamaH_brAhmaH/upaniShat/aDyAr-sankalanam/19_shaunakopaniShat/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/upaniShat/aDyAr-sankalanam/19_shaunakopaniShat/</guid>
      <description>शौनकोपनिषत्
ॐ देवासुराः संयत्ता आसन् । तेषामिन्द्रो न प्रत्यपद्यत । ते ह
वसूनेव प्रातस्सवनेषु पुरोधाय व्यजिगीषन्त । ते ह नुन्नेषु
नाराशंसेषु ऋषीणां यज्ञवास्त्वभ्यायन् हनिष्याम वा एतद्वो
यद्देवान्न पराभावयिष्यथेति । ते ह बिभ्यत एव स्तोकानुदकल्पयन्
विजेप्यध्वे वावैतानन्विति । ते ह तत ??र्तिमार्च्छंस्तानन्वितरान्
पराभावयन् । ततो हेन्द्रोऽपश्यत् । स ह गा??वीमेव प्रतिसन्दिदेश ।
सा होवाच । बिभेमि वा एतदेतेभ्यो यथैतत्परावृतन्निति ।
स प्रणवमेवास्याः पुरोगमकरोदेष वाव ते गोप्यायेति । सा होवाच ।
यदेष पुरोगाः उदेष मे भागधेयी स्यादिति । स होवाच । न ह</description>
    </item>
    
    <item>
      <title>२० सूर्यतापिन्युपनिषत्</title>
      <link>https://vishvAsa.github.io/AgamaH_brAhmaH/upaniShat/aDyAr-sankalanam/20_sUryatApinyupaniShat/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/upaniShat/aDyAr-sankalanam/20_sUryatApinyupaniShat/</guid>
      <description>सूर्यतापिन्युपनिषत्
ॐ भद्रं कर्णेभिः श्रुणुयाम देवाः । भद्रं पश्येमाक्षभिर्यजत्राः ।
स्थिरैरङ्गैस्तुष्टुवांसस्तनूभिर्व्यशेम देवहितं यदायुः ।
स्वस्ति न इन्द्रो वृद्धश्रवाः । स्वस्ति नः पूषा विश्ववेदाः ।
स्वस्ति नस्तार्क्ष्यो अरिष्टनेमिः । स्वस्ति नो बृहस्पतिर्दधातु ॥
ॐ शान्तिः शान्तिः शान्तिः ॥
प्रथमः पटलः
ॐ अथ भगवन्तं कमलासनं चतुर्मुखं पितरं ब्रह्माणं सनत्कुमार
उपससार । प्रणनामाहं भो इति । अधीहि भो इति पप्रच्छ । को मनुः ।
दिव्यं किं ध्येयम् । यज्जपात्सर्वैनोनिवृत्तिः । यद्व्यानात्सारूप्यसिद्धिः
तद्ब्रवीतु भगवान् लोकानुग्रहायेति । तच्छ्रुत्वा पितामह आह &amp;ndash;</description>
    </item>
    
    <item>
      <title>२१ स्वसंवेद्योपनिषत्</title>
      <link>https://vishvAsa.github.io/AgamaH_brAhmaH/upaniShat/aDyAr-sankalanam/21_svasaMvedyopaniShat/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/AgamaH_brAhmaH/upaniShat/aDyAr-sankalanam/21_svasaMvedyopaniShat/</guid>
      <description>स्वसंवेद्योपनिषत्
ॐ सर्वेषां प्राणिबुद्बुदानां निरञ्जनाव्यक्तामृतनिधौ विलयविलासः
स्थितिर्विजृम्भते । तेषामेव पुनर्भवनं नो इहास्ति ।
स यथा मृत्पिण्डे घटानां तन्तौ पटानां तथैवेति भवति ।
वस्तुतो नोपादानमत एव नोपादेयमत एव न निमित्तमत एव न विद्या न
पुराणं नो वेदा नेतिहासा इति न जगदिति न ब्रह्मा नो विष्णुः नाथ रुद्रो
नेश्वरो न बिन्दुः नो कलेति अग्रे मध्येऽवसाने सर्वं यथावस्थितं
यथावस्थितज्ञानं तेषां नो भवत्यागमपुराणेतिहासधर्मशास्त्रेषु
धृताभिमानास्ते । यत्तानि तु मुग्धतरमुनिशब्दवाच्यैः
जीवबुद्बुदैः रचितानीति भवन्ति । तत्र प्रामाण्यं तादृशानामेव ।</description>
    </item>
    
  </channel>
</rss>
